Ralbag on Iyov
רלב"ג על איוב
.1
http://otzar.org

Chapter 1



Verse 1

אמר שכבר היה איש תם וישר ירא אלהים וסר מרע עלה והצליח מאד בקנינים המדומים כמו קנין ההון והבנים והיו בניו מתנהגים באופן שלם לפי ההנהגה המדינית בדרך שתשלם האחוה והאהבה ביניהם ולזה היו אוכלים יחד תמיד כדי שיתוקן הקבוץ יותר ביניהם והנה איוב ליראתו הש"י היה מקדש אותם מהיקף להיקף רוצה לומר מז' ימים לז' ימים והיה מיישיר אותם אל מה שראוי ואחר כך היה מקריב קרבנות עליהם ליראתו שמא חטאו ובזו הש"י בלבבם לרוב העושר והשלוה אשר היה להם כי הם סבות הבעיטה באופן מה והנה לא תאר אותו הכתוב בחכמה לסכלותו בדרוש אשר בעבורו חובר זה הספר ואע"פ שהיה כבר חכם בענינים הטבעיים כמו שיראה מדבריו. וזכר אחר זה ממשל כאילו השם היה מדבר עם אשר יבאו מאתו אלו הרעות המדומות אשר התחלתם ממין* והוא השטן דרך משל וקראו שטן להיותו מטה מן הדרך המכוון מהש"י כמו שהתבאר במה שקדם ולפי שהוא בלתי מכוון לעצמו אמר ויבא גם השטן בתוכם כמי שלא כיוון בואו וזכר ששוטו והתהלכו הוא בארץ לבד כי שם ימצאו אלו הרעות לא בנמצאות העליונות ואולם בני האלהים הם הכחות המנהיגות המציאות במלאכות הש"י וזכר כאילו הש"י היה מונע מחשבות הרעות לאיוב איש תם וישר ושהשטן סבב שנתן כל אשר לו בידו רק שלא ישלח ידו אל איוב וזה כולו להעיר שאין לשטן זאת הממשלה בשלמות כי אם ידבק האדם בשם יתברך לא ישלוט השטן עליו כמו שיתבאר בזה הספר וזכר שהשטן הרע לו מצד הרעות הנופלות מקצת אישי האדם לקצת כמו המנחמות ומצד השנויים הנופלים מהיסודות כמו התחדשות האש והרוח והקדים לזכור הרע הנופל מצד מלחמה להיותו יותר *מהדיי* לפי שהתחלתו *הבכירה* המכוונת אל זה התכלית ואולם הרעות הנופלות אשר יקרו מצד השנויים המתחדשים ביסודות הם מיוחסים אל הקרי וההזדמן ואחר זה זכר שכבר הגיע מתום איוב ויושרו ויראתו השם שלא חטא בכל זאת רק נתן שבח לש"י ואמר ה' נתן וה' לקח יהי שם ה' מבורך ואח"כ התחיל בסיפור המין האחר מן הרעות אשר התחלתו במקבל כמו העצה והמזג וקרא התחלת זה הע* ג"כ שטן להיותו מטה מהדרך הראוי ואמר בו להתיצב על ה' מה שלא אמר כן בראשון לפי שזה החלק מהנפש אשר בו תהי' העצה הוא מכוון בעצמו לעבוד* השכל האנושי ולהגיע לו שלימותו וזה מבואר למי שיעיין בספר הנפש וידע כחות הנפש האנושית לאיזה תכלית נמצאו באדם אלא שכבר יקרה בקצת העתים שיהיה מה שישפטהו זה החלק מהנפש בלתי ישר ובלתי נאות עד שיתחדשו מזה חלאים ומכאובים מצד רוע ההנהגה וזכר על צד המשל שזה השטן *השתול* בכל אופני ההשתדלות להזיק איוב בגופו ושהש"י נתן הכל ברשותו זולת נפשו כי הוא אשר לא נתן לשטן ממשלה עליה אבל הוא הענין בהפך ר"ל שהיא תמשול עליו ותנהיגהו כאשר תרצה וייחס עם זה המסרו ביד זה השטן לסבת היותו בלתי שלם ביראת השם עד שלא יעמיד באמונתו כאשר  ינוסם* וזהו אומרו ואולם שלח נא ידך וגע אל עצמו ואל בשרם אם לא על פניך יברכך