{
    "versionTitle": "מַסֶּכְתָּא דְפִסְחָא בֹּא פָּרָשָׁה ט\"ז", 
    "sectionNames": [
        "Masechta", 
        "Parsha"
    ], 
    "language": "he", 
    "title": "Mekhilta d'Rabbi Yishmael", 
    "text": [
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "[עריכה]", 
            "(שְׁמוֹת יג,א)", 
            "\"וַיְדַבֵּר יי אֶל מֹשֶׁה לֵּאמֹר:", 
            "קַדֶּשׁ לִי כָל בְּכוֹר\".", 
            "זוֹ אַחַת מִשְּׁלֹשׁ עֶשְׂרֵה מִדּוֹת שֶׁהַתּוֹרָה נִדְרֶשֶׁת בָּהֶם:", 
            "מִכְּלָל שֶׁהוּא צָרִיךְ לִפְרָטוֹ,", 
            "וּפְרָט שֶׁהוּא צָרִיךְ לִכְלָלוֹ.", 
            "\"קַדֶּשׁ לִי כָל בְּכוֹר, פֶּטֶר כָּל רֶחֶם בִּבְנֵי יִשְׂרָאֵל,", 
            "בָּאָדָם וּבַבְּהֵמָה לִי הוּא\", כְּלָל,", 
            "אֶחָד זְכָרִים וְאֶחָד נְקֵבוֹת בְּמַשְׁמָע.", 
            "(דְּבָרִים טו,יט)", 
            "\"כָּל הַבְּכוֹר אֲשֶׁר יִוָּלֵד בִּבְקָרְךָ וּבְצֹאנְךָ,", 
            "הַזָּכָר תַּקְדִּישׁ לַיי אֱלֹהֶיךָ,", 
            "לֹא תַעֲבֹד בִּבְכֹר שׁוֹרֶךָ, וְלֹא תָגֹז בְּכוֹר צֹאנֶךָ\", פְּרָט,", 
            "יָצְאוּ נְקֵבוֹת מִמַּשְׁמָע.", 
            "אֲנִי אֶקְרָא אֶת הַכְּלָל,", 
            "מַה תִּלְמֹד לוֹמַר אֶת הַפְּרָט?", 
            "שֶׁאִם אֲנִי קוֹרֵא אֶת הַכְּלָל אֲבָל לֹא אֶת הַפְּרָט,", 
            "שׁוֹמֵעַ אֲנִי, כָּל שֶׁיִּוָּלֵד רִאשׁוֹן,", 
            "בֵּין זָכָר בֵּין נְקֵבָה,", 
            "יִהְיֶה בְּכוֹר!", 
            "תִּלְמֹד לוֹמַר: (דְּבָרִים טו,יט)", 
            "\"כָּל הַבְּכוֹר אֲשֶׁר יִוָּלֵד בִּבְקָרְךָ וּבְצֹאנְךָ", 
            "הַזָּכָר תַּקְדִּישׁ לַיי אֱלֹהֶיךָ,", 
            "לֹא תַעֲבֹד בִּבְכֹר שׁוֹרֶךָ וְלֹא תָגֹז בְּכוֹר צֹאנֶךָ\",", 
            "\"הַזָּכָר\", זְכָרִים אֲבָל לֹא נְקֵבוֹת.", 
            "אֲנִי אֶקְרָא אֶת הַפְּרָט,", 
            "מַה תִּלְמֹד לוֹמַר אֶת הַכְּלָל?", 
            "אִם קוֹרֵא אֲנִי אֶת הַפְּרָט וְלֹא אֶת הַכְּלָל,", 
            "שׁוֹמֵעַ אֲנִי, כָּל זָכָר שֶׁיִּוָּלֵד,", 
            "בֵּין שֶׁהוּא פּוֹתֵחַ רֶחֶם וּבֵין שֶׁאֵינוֹ פּוֹתֵחַ רֶחֶם,", 
            "יִהְיֶה בְּכוֹר!", 
            "תִּלְמֹד לוֹמַר: (שְׁמוֹת יג,א)", 
            "\"קַדֶּשׁ לִי כָל בְּכוֹר\", עַד שֶׁיְּהֵא זָכָר וּפוֹתֵחַ רֶחֶם.", 
            "לְקַיֵּם מַה שֶּׁנֶּאֱמַר: (שְׁמוֹת לד,יט)", 
            "\"כָּל פֶּטֶר רֶחֶם לִי וְכָל מִקְנְךָ תִּזָּכָר\".", 
            "(שְׁמוֹת יג,א)", 
            "\"בָּאָדָם וּבַבְּהֵמָה\",", 
            "אֶת שֶׁיֵּשׁ לוֹ בָאָדָם, יֵשׁ לוֹ בַבְּהֵמָה.", 
            "יָצְאוּ הַלְוִיִּם, שֶׁאֵין לָהֶם בָאָדָם,", 
            "אֵין לָהֶם בַּבְּהֵמָה.", 
            "דָּבָר אַחֵר:", 
            "הִקִּישׁ בְּכוֹר אָדָם לִבְכוֹר בְּהֵמָה,", 
            "וּבְכוֹר בְּהֵמָה לִבְכוֹר אָדָם.", 
            "מַה הַבְּהֵמָה,", 
            "הַנְּפָלִים פּוֹטְרִים בָּהּ אֶת הַבְּכוֹרָה,", 
            "אַף הָאָדָם,", 
            "הַנְּפָלִים פּוֹטְרִים בּוֹ אֶת הַבְּכוֹרָה.", 
            "וּמַה בְּכוֹר אָדָם,", 
            "אַתָּה רַשַּׁי לִתְּנוֹ לוֹ בְּכָל מָקוֹם שֶׁיִּרְצֶה,", 
            "אַף בְּכוֹר בְּהֵמָה,", 
            "אַתָּה רַשַּׁי לִתְּנוֹ לוֹ בְּכָל מָקוֹם שֶׁיִּרְצֶה.", 
            "לְפִי שֶׁהוּא אוֹמֵר: (דְּבָרִים יב,ו)", 
            "\"וַהֲבֵאתֶם שָׁמָּה עֹלֹתֵיכֶם וְזִבְחֵיכֶם,", 
            "וְאֵת מַעְשְׂרֹתֵיכֶם וְאֵת תְּרוּמַת יֶדְכֶם,", 
            "וְנִדְרֵיכֶם וְנִדְבֹתֵיכֶם, וּבְכֹרֹת בְּקַרְכֶם וְצֹאנְכֶם\",", 
            "שׁוֹמֵעַ אֲנִי, אֲפִלּוּ הִיא בְמָקוֹם רָחוֹק,", 
            "יִהְיֶה עָלָיו חוֹבָה לַהֲבִיאוֹ לְבֵית הַבְּחִירָה!", 
            "תִּלְמֹד לוֹמַר: (שְׁמוֹת יג,א)", 
            "\"בָּאָדָם וּבַבְּהֵמָה\", הִקִּישׁ בְּכוֹר בְּהֵמָה לִבְכוֹר אָדָם:", 
            "מַה בְּכוֹר אָדָם,", 
            "אַתָּה רַשַּׁי לִתְּנוֹ לַכֹּהֵן בְּכָל מָקוֹם שֶׁיִּרְצֶה,", 
            "אַף בְּכוֹר בְּהֵמָה,", 
            "אַתָּה רַשַּׁי לִתְּנוֹ לַכֹּהֵן בְּכָל מָקוֹם שֶׁיִּרְצֶה.", 
            "וּמַה בְּכוֹר אָדָם,", 
            "אַתָּה מְטַפֵּל בּוֹ שְׁלֹשִׁים יוֹם,", 
            "אַף בְּכוֹר בְּהֵמָה,", 
            "אַתָּה מְטַפֵּל בּוֹ שְׁלֹשִׁים יוֹם.", 
            "(שְׁמוֹת יג,א)", 
            "\"לִי הוּא\",", 
            "לָמָּה נֶאֱמַר?", 
            "לְפִי שֶׁהוּא אוֹמֵר: (דְּבָרִים טו,יט)", 
            "\"הַזָּכָר תַּקְדִּישׁ לַיי אֱלֹהֶיךָ\",", 
            "הַקְדִּישׁוֹ שֶׁתְּקַבֵּל שָׁכָר,", 
            "אוֹ אִם הִקְדִּישׁוֹ, מֻקְדָּשׁ,", 
            "וְאִם לֹא הִקְדִּישׁוֹ, אֵינוֹ מֻקְדָּשׁ?", 
            "תִּלְמֹד לוֹמַר \"לִי הוּא\", מִכָּל מָקוֹם.", 
            "הָא מַה תִּלְמֹד לוֹמַר \"הַזָּכָר תַּקְדִּישׁ\"?", 
            "הַקְדִּישׁוֹ לְקַבֵּל שָׁכָר.", 
            "כַּיּוֹצֵא בוֹ אַתָּה אוֹמֵר: (וַיִּקְרָא ו,ה)", 
            "\"וּבִעֵר עָלֶיהָ הַכֹּהֵן עֵצִים בַּבֹּקֶר בַּבֹּקֶר\",", 
            "לָמָּה נֶאֱמַר?", 
            "וַהֲלֹא כְבָר נֶאֱמַר: (יְשַׁעְיָה מ,טז)", 
            "\"וּלְבָנוֹן אֵין דֵּי בָּעֵר\"!", 
            "הָא מַה תִּלְמֹד לוֹמַר \"וּבִעֵר עָלֶיהָ הַכֹּהֵן עֵצִים\"?", 
            "כְּדֵי שֶׁתְּקַבֵּל שָׁכָר.", 
            "כַּיּוֹצֵא בוֹ: (בְּמִדְבַּר כח,ד)", 
            "\"אֶת הַכֶּבֶשׂ אֶחָד תַּעֲשֶׂה בַבֹּקֶר\", לָמָּה נֶאֱמַר?", 
            "וַהֲלֹא כְבָר נֶאֱמַר: (יְשַׁעְיָה מ,טז)", 
            "\"וְחַיָּתוֹ אֵין דֵּי עוֹלָה\"?", 
            "הָא מַה תִּלְמֹד לוֹמַר \"אֶת הַכֶּבֶשׂ אֶחָד תַּעֲשֶׂה בַבֹּקֶר\"?", 
            "לְקַבֵּל שָׁכָר.", 
            "כַּיּוֹצֵא בוֹ: (שְׁמוֹת כה,ח)", 
            "\"וְעָשׂוּ לִי מִקְדָּשׁ וְשָׁכַנְתִּי בְּתוֹכָם\", לָמָּה נֶאֱמַר?", 
            "וַהֲלֹא כְבָר נֶאֱמַר: (יִרְמְיָה כג,כד)", 
            "\"הֲלוֹא אֶת הַשָּׁמַיִם וְאֶת הָאָרֶץ אֲנִי מָלֵא\"?", 
            "הָא מַה תִּלְמֹד לוֹמַר \"וְעָשׂוּ לִי מִקְדָּשׁ\"?", 
            "כְּדֵי לְקַבֵּל שָׁכָר עַל הָעֲשִׂיָּה.", 
            "כְּבַר שָׁבְתוּ תַּלְמִידִים בְּיַבְנֶה,", 
            "וְלֹא שָׁבַת שָׁם רַבִּי יְהוֹשֻׁעַ.", 
            "וּכְשֶׁבָּאוּ תַּלְמִידָיו אֶצְלוֹ, אָמַר לָהֶם:", 
            "\"מָה דְּבָרִים הָיָה לָכֶם בְּיַבְנֶה?\"", 
            "אָמְרוּ לוֹ:", 
            "\"אַחֲרֶיךָ רַבִּי!\"", 
            "אָמַר לָהֶם:", 
            "\"וּמִי שָׁבַת שָׁם?\"", 
            "אָמְרוּ לוֹ:", 
            "\"רַבִּי אֶלְעָזָר בֶּן עֲזַרְיָה.\"", 
            "אָמַר לָהֶם:", 
            "\"אֶפְשָׁר שֶׁשָּׁבַת שָׁם רַבִּי אֶלְעָזָר בֶּן עֲזַרְיָה,", 
            "וְלֹא חִדֵּשׁ לָכֶם דָּבָר?\"", 
            "אָמְרוּ לוֹ:", 
            "\"רַבִּי! כְּלָל זֶה דָּרַשׁ: (דְּבָרִים כט,ט-י)", 
            "\"אַתֶּם נִצָּבִים הַיּוֹם כֻּלְּכֶם לִפְנֵי יי אֱלֹהֵיכֶם,", 
            "רָאשֵׁיכֶם, שִׁבְטֵיכֶם, זִקְנֵיכֶם וְשֹׁטְרֵיכֶם,", 
            "כֹּל אִישׁ יִשְׂרָאֵל.", 
            "טַפְּכֶם, נְשֵׁיכֶם\".", 
            "וְכִי מַה טַּף זֶה יוֹדֵעַ לְהָבִין בֵּין טוֹב לרע?", 
            "אֶלָּא לִתֵּן שָׁכָר לִמְבִיאֵיהֶם,", 
            "לְרַבּוֹת שָׁכָר עוֹשֵׂי רְצוֹנוֹ,", 
            "לְקַיֵּם מַה שֶּׁנֶּאֱמַר: (יְשַׁעְיָה מב,כא)", 
            "\"יי חָפֵץ לְמַעַן צִדְקוֹ, יַגְדִּיל תּוֹרָה וְיַאְדִּיר.\"", 
            "אָמַר לָהֶם:", 
            "\"אֵי זֶה דָבָר חִדֵּשׁ יָתֵר עַל זֶה?\"", 
            "הֲרֵינִי כְבֶן שִׁבְעִים שָׁנָה,", 
            "וְלֹא זָכִיתִי לְדָבָר זֶה בִּלְתִּי הַיּוֹם!", 
            "אַשְׁרֵיךָ אַבְרָהָם אָבִינוּ,", 
            "שֶׁאֶלְעָזָר בֶּן עֲזַרְיָה יָצָא מֵחֲלָצֶיךָ!", 
            "אֵין הַדּוֹר יָתוֹם שֶׁרַבִּי אֶלְעָזָר בֶּן עֲזַרְיָה שָׁרוּי בְּתוֹכוֹ!\"", 
            "אָמְרוּ לוֹ:", 
            "\"רַבִּי! עוֹד כְּלָל זֶה דָּרַשׁ: (יִרְמְיָה טז, יד-טו)", 
            "\"לָכֵן הִנֵּה יָמִים בָּאִים, נְאֻם יי,", 
            "וְלֹא יֵאָמֵר עוֹד:", 
            "חַי יי, אֲשֶׁר הֶעֱלָה אֶת בְּנֵי יִשְׂרָאֵל מֵאֶרֶץ מִצְרָיִם\".", 
            "לְמָה הַדָּבָר דּוֹמֶה?", 
            "לְאֶחָד שֶׁהָיָה מִתְאַוֶּה לְבָנִים,", 
            "וְנוֹלְדָה לוֹ בַת, נוֹדֵר בְּחַיֶּיהָ.", 
            "חָזַר וְנוֹלַד לוֹ בֶּן,", 
            "הִנִּיחַ אֶת הַבַּת, וְהָיָה נוֹדֵר בְּחַיֵּי הַבֵּן.\"", 
            "רַבִּי שִׁמְעוֹן בֶּן יוֹחַי אוֹמֵר:", 
            "לְמָה הַדָּבָר דּוֹמֶה?", 
            "לְאֶחָד שֶׁהָיָה מְהַלֵּךְ בַּדֶּרֶךְ, וּפָגַע בּוֹ זְאֵב.", 
            "נִצַּל מִמֶּנּוּ,", 
            "וְהָיָה מְתַנֶּה נִסִּים שֶׁנֶּעֱשׂוּ לוֹ בַזְּאֵב.", 
            "פָּגַע בּוֹ אֲרִי וְנִצַּל הֵימֶנּוּ.", 
            "הִנִּיחַ מַעֲשֵׂה זְאֵב,", 
            "וְהָיָה מְתַנֶּה נִסִּים שֶׁנֶּעֱשׂוּ לוֹ בַאֲרִי.", 
            "כַּיּוֹצֵא בוֹ דָרַשׁ: (בְּרֵאשִׁית כה,יט)", 
            "\"וַיִּקְרָא אֶת שֵׁם הַמָּקוֹם הַהוּא בֵּית אֵל\",", 
            "עָבַר שֵׁם הָרִאשׁוֹן וְנִתְקַיַּם הַשֵּׁנִי.", 
            "כַּיּוֹצֵא בוֹ דָרַשׁ: (בְּרֵאשִׁית יז,ה)", 
            "\"וְלֹא יִקָּרֵא עוֹד אֶת שִׁמְךָ אַבְרָם\",", 
            "עָבַר שֵׁם הָרִאשׁוֹן וְנִתְקַיַּם הַשֵּׁנִי.", 
            "כַּיּוֹצֵא בוֹ דָרַשׁ: (בְּרֵאשִׁית יז,טו)", 
            "\"וַיֹּאמֶר אֱלֹהִים אֶל אַבְרָהָם:", 
            "שָׂרַי אִשְׁתְּךָ לֹא תִקְרָא אֶת שְׁמָהּ שָׂרָי, כִּי שָׂרָה שְׁמָהּ.\"", 
            "עָבַר שֵׁם הָרִאשׁוֹן וְנִתְקַיַּם הַשֵּׁנִי.", 
            "כַּיּוֹצֵא בוֹ דָרַשׁ: (בְּרֵאשִׁית לב,כח)", 
            "\"וַיֹּאמֶר: לֹא יַעֲקֹב יֵאָמֵר עוֹד שִׁמְךָ,", 
            "כִּי אִם יִשְׂרָאֵל,", 
            "כִּי שָׂרִיתָ עִם אֱלֹהִים וְעִם אֲנָשִׁים וַתּוּכָל.\"", 
            "שֵׁם הָרִאשׁוֹן נִתְקַיֵּם לוֹ, וְשֵׁם הַשֵּׁנִי נִתּוֹסַף לוֹ.", 
            "יִצְחָק, לֹא נִשְׁתַּנָּה שְׁמוֹ,", 
            "שֶׁנִּקְרָא מִפִּי הַקֹּדֶשׁ בָּרוּךְ הוּא.", 
            "וּשְׁלֹשָׁה הֵם שֶׁנִּקְרְאוּ מִפִּי הַקֹּדֶשׁ בָּרוּךְ הוּא:", 
            "יִצְחָק וּשְׁלֹמֹה וְיֹאשִׁיָּה.", 
            "בְּיִצְחָק מַהוּ אוֹמֵר? (בְּרֵאשִׁית יז,יט)", 
            "\"אֲבָל שָׂרָה אִשְׁתְּךָ יֹלֶדֶת לְךָ בֵּן,", 
            "וְקָרָאתָ אֶת שְׁמוֹ יִצְחָק\".", 
            "בִּשְׁלֹמֹה מַהוּ אוֹמֵר? (דִּבְרֵי הַיָּמִים א כב,ח)", 
            "\"הִנֵּה בֵן נוֹלָד לָךְ, הוּא יִהְיֶה אִישׁ מְנוּחָה,", 
            "וַהֲנִיחוֹתִי לוֹ מִכָּל אוֹיְבָיו מִסָּבִיב,", 
            "כִּי שְׁלֹמֹה יִהְיֶה שְׁמוֹ,", 
            "וְשָׁלוֹם וָשֶׁקֶט אֶתֵּן עַל יִשְׂרָאֵל בְּיָמָיו.\"", 
            "בְּיֹאשִׁיָּהוּ מַהוּ אוֹמֵר? (מְלָכִים א יג,ב)", 
            "\"וַיִּקְרָא עַל הַמִּזְבֵּחַ בִּדְבַר יי וַיֹּאמֶר:", 
            "מִזְבֵּחַ, מִזְבֵּחַ! כֹּה אָמַר יי:", 
            "הִנֵּה בֵן נוֹלָד לְבֵית דָּוִד, יֹאשִׁיָּהוּ שְׁמוֹ,", 
            "וְזָבַח עָלֶיךָ אֶת כֹּהֲנֵי הַבָּמוֹת הַמַּקְטִרִים עָלֶיךָ,", 
            "וְעַצְמוֹת אָדָם יִשְׂרְפוּ עָלֶיךָ.\"", 
            "וְיֵשׁ אוֹמְרִים, אַף יִשְׁמָעֵאל בַּגּוֹיִם.", 
            "מָצִינוּ שְׁמוֹתֵיהֶן שֶׁלַּצַּדִּיקִים וּמַעֲשֵׂיהֶם", 
            "גְּלוּיִים לְמָקוֹם עַד שֶׁלֹּא נוֹצְרוּ,", 
            "שֶׁנֶּאֱמַר: (יִרְמְיָה א,ה)", 
            "\"בְּטֶרֶם אֶצָּרְךָ בַבֶּטֶן, יְדַעְתִּיךָ,", 
            "וּבְטֶרֶם תֵּצֵא מֵרֶחֶם, הִקְדַּשְׁתִּיךָ,", 
            "נָבִיא לַגּוֹיִם נְתַתִּיךָ.\"", 
            "מָצִינוּ שְׁמוֹתֵיהֶן שֶׁלַּצַּדִּיקִים,", 
            "שְׁמוֹתֵיהֶן שֶׁלָּרְשָׁעִים, מְנַיִן?", 
            "תִּלְמֹד לוֹמַר: (תְּהִלִּים נח,ד)", 
            "\"זֹרוּ רְשָׁעִים מֵרָחֶם, תָּעוּ מִבֶּטֶן דֹּבְרֵי כָזָב.\"", 
            "(שְׁמוֹת יג,ג)", 
            "\"וַיֹּאמֶר מֹשֶׁה אֶל הָעָם:", 
            "זָכוֹר אֶת הַיּוֹם הַזֶּה אֲשֶׁר יְצָאתֶם מִמִּצְרַיִם מִבֵּית עֲבָדִים,", 
            "כִּי בְּחֹזֶק יָד הוֹצִיא יי אֶתְכֶם מִזֶּה, וְלֹא יֵאָכֵל חָמֵץ.\"", 
            "אֵין לִי אֶלָּא שֶׁמַּזְכִּירִים יְצִיאַת מִצְרַיִם בַּיָּמִים,", 
            "בַּלֵּילוֹת מְנַיִן?", 
            "שֶׁנֶּאֱמַר: (דְּבָרִים טז,ג)", 
            "\"לְמַעַן תִּזְכֹּר אֶת יוֹם צֵאתְךָ מֵאֶרֶץ מִצְרַיִם", 
            "כֹּל יְמֵי חַיֶּיךָ\",", 
            "\"יְמֵי חַיֶּיךָ\", הַיָּמִים,", 
            "\"כֹּל יְמֵי חַיֶּיךָ\", הַלֵּילוֹת.", 
            "כְּדִבְרֵי בֶּן זוֹמָא.", 
            "וַחֲכָמִים אוֹמְרִים:", 
            "\"יְמֵי חַיֶּיךָ\", בָּעוֹלָם הַזֶּה,", 
            "\"כָּל יְמֵי חַיֶּיךָ\", לְהָבִיא לִימוֹת הַמָּשִׁיחַ.", 
            "אָמַר לָהֶם בֶּן זוֹמָא:", 
            "עֲתִידִים יִשְׂרָאֵל שֶׁלֹּא לְהַזְכִּיר יְצִיאַת מִצְרַיִם לֶעָתִיד לָבֹא,", 
            "שֶׁנֶּאֱמַר: (יִרְמְיָה טז,יד-טו)", 
            "\"לָכֵן הִנֵּה יָמִים בָּאִים, נְאֻם יי, וְלֹא יֵאָמֵר עוֹד:", 
            "חַי יי, אֲשֶׁר הֶעֱלָה אֶת בְּנֵי יִשְׂרָאֵל מֵאֶרֶץ מִצְרָיִם!", 
            "כִּי אִם: חַי יי אֲשֶׁר הֶעֱלָה אֶת בְּנֵי יִשְׂרָאֵל מֵאֶרֶץ צָפוֹן!\"", 
            "רַבִּי נָתָן אוֹמֵר: (יִרְמְיָה כג,ח)", 
            "\"אֲשֶׁר הֶעֱלָה וַאֲשֶׁר הֵבִיא\",", 
            "מַגִּיד שֶׁמַּזְכִּירִים יְצִיאַת מִצְרַיִם לֶעָתִיד לָבֹא.", 
            "וּמְנַיִן שֶׁאוֹמְרִים:", 
            "\"בָּרוּךְ אַתָּה יי, אֱלֹהֵינוּ וֵאלֹהֵי אֲבוֹתֵינוּ,", 
            "אֱלֹהֵי אַבְרָהָם, אֱלֹהֵי יִצְחָק, וֵאלֹהֵי יַעֲקֹב\"?", 
            "שֶׁנֶּאֱמַר: (שְׁמוֹת ג,טו)", 
            "\"וַיֹּאמֶר עוֹד אֱלֹהִים אֶל מֹשֶׁה:", 
            "כֹּה תֹאמַר אֶל בְּנֵי יִשְׂרָאֵל:", 
            "יי אֱלֹהֵי אֲבֹתֵיכֶם נִרְאָה אֵלַי,", 
            "אֱלֹהֵי אַבְרָהָם, יִצְחָק וְיַעֲקֹב\".", 
            "וּמְנַיִן שֶׁהֵן מְבָרְכִין עַל הַמָּזוֹן?", 
            "שֶׁנֶּאֱמַר: (דְּבָרִים ח,י)", 
            "\"וְאָכַלְתָּ וְשָׂבָעְתָּ וּבֵרַכְתָּ\", זוֹ בְּרָכָה רִאשׁוֹנָה;", 
            "\"עַל הָאָרֶץ\", זוֹ בְּרָכָה שְׁנִיָּה;", 
            "\"הַטֹּבָה\", זוֹ יְרוּשָׁלַיִם,", 
            "שֶׁנֶּאֱמַר: (דְּבָרִים ג,כה)", 
            "\"הָהָר הַטּוֹב הַזֶּה וְהַלְּבָנֹן.\"", 
            "\"אֲשֶׁר נָתַן לָךְ\", שֶׁגְּמָלַנוּ כָל טוֹב.", 
            "רַבִּי חִיָּא בַּר נַחְמָנִי אָמַר מִשּׁוּם רַבִּי יִשְׁמָעֵאל:", 
            "הֲרֵי הוּא אוֹמֵר \"וְאָכַלְתָּ וְשָׂבָעְתָּ\".", 
            "מָה זֶה מְחֻסָּר \"אֲשֶׁר נָתַן לָךְ\"?", 
            "בֵּין מִדָּה טוֹבָה לְמִדַּת פֻּרְעָנוּת.", 
            "אֵין לִי אֶלָּא מָזוֹן שֶׁהוּא טָעוּן בְּרָכָה לְאַחֲרָיו;", 
            "לְפָנָיו מְנַיִן?", 
            "הָיָה רַבִּי יִשְׁמָעֵאל אוֹמֵר:", 
            "\"קַל וָחֹמֶר הוּא:", 
            "מָה, כְּשֶׁאָכַל וְשָׂבַע, הֲרֵי הוּא טָעוּן בְּרָכָה,", 
            "כְּשֶׁהוּא תָּאֵב, לֹא כָל שֶׁכֵּן?", 
            "רַבִּי נָתָן אוֹמֵר:", 
            "הֲרֵי הוּא אוֹמֵר: (שְׁמוּאֵל א ט,יג)", 
            "\"כְּבֹאֲכֶם הָעִיר, כֵּן תִּמְצְאוּן אֹתוֹ,", 
            "בְּטֶרֶם יַעֲלֶה הַבָּמָתָה לֹאכַל,", 
            "כִּי לֹא יֹאכַל הָעָם עַד בֹּאוֹ,", 
            "כִּי הוּא יְבָרֵךְ הַזֶּבַח,", 
            "אַחֲרֵי כֵן יֹאכְלוּ הַקְּרֻאִים,", 
            "וְעַתָּה עֲלוּ! כִּי אֹתוֹ כְהַיּוֹם תִּמְצְאוּן אֹתוֹ.\"", 
            "רַבִּי יִצְחָק אוֹמֵר:", 
            "הֲרֵי הוּא אוֹמֵר: (שְׁמוֹת כד,כה)", 
            "\"וַעֲבַדְתֶּם אֵת יי אֱלֹהֵיכֶם,", 
            "וּבֵרַךְ אֶת לַחְמְךָ וְאֶת מֵימֶיךָ\".", 
            "אֵימָתַי הוּא \"לַחְמְךָ\"?", 
            "עַד שֶׁלֹּא אֲכַלְתּוֹ.", 
            "אֵין לִי אֶלָּא אֲכִילַת מָזוֹן", 
            "שֶׁטָּעוּן בְּרָכָה לְפָנָיו וּלְאַחֲרָיו,", 
            "תּוֹרָה מְנַיִן?", 
            "רַבִּי יִשְׁמָעֵאל אוֹמֵר:", 
            "קַל וָחֹמֶר:", 
            "וּמָה, אִם מָזוֹן, שֶׁהוּא חַיֵּי שָׁעָה,", 
            "טָעוּן בְּרָכָה לְפָנָיו וּלְאַחֲרָיו,", 
            "תּוֹרָה, שֶׁיֵּשׁ בָּהּ עוֹלָם הַבָּא,", 
            "דִּין הוּא שֶׁתִּטְעֹן בְּרָכָה לְפָנֶיהָ וּלְאַחֲרֶיהָ.", 
            "רַבִּי יְהוּדָה בֶּן בְּתֵירָה אוֹמֵר:", 
            "\"הֲרֵי הוּא אוֹמֵר \"וְאָכַלְתָּ וְשָׂבָעְתָּ\".", 
            "מָה זֶה מְחֻסַּר טוֹבָה?", 
            "זוֹ תּוֹרָה, דִכְתִיב: (מִשְׁלֵי ד,ב)", 
            "\"כִּי לֶקַח טוֹב נָתַתִּי לָכֶם, תּוֹרָתִי אַל תַּעֲזֹבוּ.\"", 
            "רַבִּי חֲנִינָא בֶּן אֲחִי רַבִּי יְהוֹשֻׁעַ אוֹמֵר:", 
            "\"הֲרֵי הוּא אוֹמֵר: (דְּבָרִים לב,ג)", 
            "\"כִּי שֵׁם יי אֶקְרָא, הָבוּ גֹדֶל לֵאלֹהֵינוּ!\"", 
            "\"כִּי שֵׁם יי אֶקְרָא\", זֶה הַמְבָרֵךְ;", 
            "\"הָבוּ גֹדֶל לֵאלֹהֵינוּ\", אֵלּוּ הָעוֹנִים אַחֲרָיו.", 
            "וּמָה הֵן עוֹנִים אַחֲרָיו?", 
            "\"בָּרוּךְ יי הַמְבֹרָךְ לְעוֹלָם\".", 
            "וּכְשֶׁהוּא קוֹרֵא בִשְׁמוֹ, יְהוּ עוֹנִין אַחֲרָיו:", 
            "\"בָּרוּךְ שֵׁם כְּבוֹד מַלְכוּתוֹ לְעוֹלָם וָעֵד\".", 
            "וְכֵן דָּוִד אוֹמֵר: (תְּהִלִּים לד,ד)", 
            "\"גַּדְּלוּ לַיי אִתִּי, וּנְרוֹמְמָה שְׁמוֹ יַחְדָּו!\"", 
            "רַבִּי אוֹמֵר: (מִשְׁלֵי י,ז)", 
            "\"זֵכֶר צַדִּיק לִבְרָכָה\",", 
            "כְּשֶׁהוּא מַזְכִּיר אֶת הַצַּדִּיק,", 
            "צַדִּיק חַי הָעוֹלָמִים, שֶׁנֶּאֱמַר: (תְּהִלִּים קמה,יז)", 
            "\"צַדִּיק יי בְּכָל דְּרָכָיו, וְחָסִיד בְּכָל מַעֲשָׂיו.\"", 
            "תֵּן לוֹ בְרָכָה, אָמֵן.", 
            "(שְׁמוֹת יג,ג)", 
            "\"לֹא יֵאָכֵל חָמֵץ\"", 
            "לַעֲשׁוֹת אֶת הַמַּאֲכִיל כָּאוֹכֵל.", 
            "אוֹ אֵינוֹ אֶלָּא לְאָסְרוֹ בַּהֲנָאָה?", 
            "כְּשֶׁהוּא אוֹמֵר:", 
            "\"לֹא תֹאכַל עָלָיו חָמֵץ\",", 
            "לָמַדְנוּ שֶׁאָסוּר בַּהֲנָאָה;", 
            "הָא מַה תִּלְמֹד לוֹמַר \"לֹא יֵאָכֵל חָמֵץ\"?", 
            "לַעֲשׁוֹת אֶת הַמַּאֲכִיל כָּאוֹכֵל.", 
            "דִּבְרֵי רַבִּי יֹאשִׁיָּה.", 
            "רַבִּי יִצְחָק אוֹמֵר:", 
            "אֵינוֹ צָרִיךְ.", 
            "וּמָה, אִם שְׁרָצִים קַלִּים,", 
            "עָשָׂה בָהֶם אֶת הַמַּאֲכִיל כָּאוֹכֵל,", 
            "חָמֵץ חָמוּר,", 
            "אֵינוֹ דִין שֶׁנַּעֲשֶׂה בוֹ אֶת הַמַּאֲכִיל כָּאוֹכֵל?", 
            "הָא מַה תִּלְמֹד לוֹמַר \"לֹא יֵאָכֵל חָמֵץ\"?", 
            "לֹא בָא הַכָּתוּב אֶלָּא לְאָסְרוֹ בַּהֲנָאָה.", 
            "רַבִּי יוֹסֵה הַגָּלִילִי אוֹמֵר: (שְׁמוֹת יג,ג-ד)", 
            "\"לֹא יֵאָכֵל חָמֵץ. הַיּוֹם\",", 
            "מַגִּיד שֶׁלֹּא אָכְלוּ יִשְׂרָאֵל מַצָּה בְּמִצְרַיִם,", 
            "אֶלָּא יוֹם אֶחָד בִּלְבַד.", 
            "(שְׁמוֹת יג,ד)", 
            "\"הַיּוֹם אַתֶּם יֹצְאִים בְּחֹדֶשׁ הָאָבִיב.\"", 
            "שֶׁאֵין תִּלְמֹד לוֹמַר \"חֹדֶשׁ הָאָבִיב\",", 
            "אֶלָּא חֹדֶשׁ שֶׁהוּא כָּשֵׁר לָכֶם,", 
            "לֹא חַמָּה קָשָׁה וְלֹא גְּשָׁמִים.", 
            "וְכֵן הוּא אוֹמֵר: (תְּהִלִּים סח,ל)", 
            "\"מוֹשִׁיב יְחִידִים בַּיְתָה,", 
            "מוֹצִיא אֲסִירִים בַּכּוֹשָׁרוֹת\",", 
            "שֶׁאֵין תִּלְמֹד לוֹמַר \"בַּכּוֹשָׁרוֹת\",", 
            "מַה תִּלְמֹד לוֹמַר \"בַּכּוֹשָׁרוֹת\"?", 
            "אֶלָּא חֹדֶשׁ שֶׁהוּא כָשֵׁר לָכֶם,", 
            "לֹא חַמָּה קָשָׁה וְלֹא גְּשָׁמִים.", 
            "רַבִּי יוֹנָתָן אוֹמֵר:", 
            "\"בַּכּוֹשָׁרוֹת\", אֵלּוּ בוֹכִים וְאֵלּוּ מְשׁוֹרְרִים:", 
            "מִצְרָיִם בּוֹכִים, שֶׁנֶּאֱמַר: (בְּמִדְבַּר לג,ד)", 
            "\"וּמִצְרַיִם מְקַבְּרִים\",", 
            "וְיִשְׂרָאֵל מְשׁוֹרְרִים, שֶׁנֶּאֱמַר: (תְּהִלִּים קיח,טו-טז)", 
            "\"קוֹל רִנָּה וִישׁוּעָה בְּאָהֳלֵי צַדִּיקִים,", 
            "יְמִין יי עֹשָׂה חָיִל.", 
            "יְמִין יי רוֹמֵמָה\".", 
            "שֶׁהַקֹּדֶשׁ בָּרוּךְ הוּא מִתְרוֹמֵם עַל מִצְרָיִם.", 
            "רַבִּי נָתָן אוֹמֵר:", 
            "\"בַּכּוֹשָׁרוֹת\", בְּמַעֲשֵׂי הֶכְשֵׁרוּת שֶׁלָּהֵם. &lt;חסד&gt;", 
            "וְכֵן הוּא אוֹמֵר: (שְׁמוֹת לח,ח)", 
            "\"בְּמַרְאֹת הַצֹּבְאֹת\".", 
            "רַבִּי אֶלְעָזָר בֶּן עֲזַרְיָה אוֹמֵר:", 
            "\"בִּזְכוּת אַבְרָהָם אָבִינוּ הוֹצִיאָם מִמִּצְרַיִם,", 
            "שֶׁנֶּאֱמַר: (תְּהִלִּים קה,מב)", 
            "\"כִּי זָכַר אֶת דְּבַר קָדְשׁוֹ, אֶת אַבְרָהָם עַבְדּוֹ.\"", 
            "וְאוֹמֵר: (תְּהִלִּים קה, מג)", 
            "\"וַיּוֹצִא עַמּוֹ בְשָׂשׂוֹן, בְּרִנָּה אֶת בְּחִירָיו.\"", 
            "רַבִּי שִׁמְעוֹן בֶּן יוֹחַי אוֹמֵר:", 
            "בִּזְכוּת הַמִּילָה הוֹצִיאָם הַקֹּדֶשׁ בָּרוּךְ הוּא,", 
            "שֶׁנֶּאֱמַר: (יְחֶזְקֵאל טז,ז)", 
            "\"וָאֶעֱבֹר עָלַיִךְ, וָאֶרְאֵךְ מִתְבּוֹסֶסֶת בְּדָמָיִךְ,", 
            "וָאֹמַר לָךְ: בְּדָמַיִךְ חֲיִי!", 
            "וָאֹמַר לָךְ: בְּדָמַיִךְ חֲיִי!\"", 
            "דָּבָר אַחֵר:", 
            "בִּזְרִיזוּת יָצְאוּ יִשְׂרָאֵל מִמִּצְרַיִם,", 
            "שֶׁנֶּאֱמַר: (שְׁמוֹת יג,ג)", 
            "\"כִּי בְּחֹזֶק יָד הוֹצִיא יי אֶתְכֶם מִזֶּה\".", 
            "דָּבָר אַחֵר:", 
            "בִּזְרִיזוּת עַצְמָן יָצְאוּ יִשְׂרָאֵל מִמִּצְרַיִם,", 
            "שֶׁנֶּאֱמַר: (שְׁמוֹת יב,יא)", 
            "\"וְכָכָה תֹּאכְלוּ אֹתוֹ:", 
            "מָתְנֵיכֶם חֲגֻרִים, נַעֲלֵיכֶם בְּרַגְלֵיכֶם,", 
            "וּמַקֶּלְכֶם בְּיֶדְכֶם,", 
            "וַאֲכַלְתֶּם אֹתוֹ בְּחִפָּזוֹן, פֶּסַח הוּא לַיי.\"", 
            "רַבִּי אוֹמֵר: (תְּהִלִּים סח,ל)", 
            "\"מוֹשִׁיב יְחִידִים בַּיְתָה,", 
            "מוֹצִיא אֲסִירִים בַּכּוֹשָׁרוֹת,", 
            "אַךְ סוֹרְרִים שָׁכְנוּ צְחִיחָה.\"", 
            "סוֹרְרִים הָיוּ, אֶלָּא שֶׁנּוֹהֵג עִמָּהֶם בְּהֶכְשֵׁרוּת.", 
            "וְכֵן הוּא אוֹמֵר: (יְחֶזְקֵאל כ,ז-ט)", 
            "\"וָאֹמַר אֲלֵהֶם:", 
            "אִישׁ שִׁקּוּצֵי עֵינָיו הַשְׁלִיכוּ,", 
            "וּבְגִלּוּלֵי מִצְרַיִם אַל תִּטַּמָּאוּ!", 
            "אֲנִי יי אֱלֹהֵיכֶם.", 
            "וַיַּמְרוּ בִי וְלֹא אָבוּ לִשְׁמֹעַ אֵלַי,", 
            "אִישׁ אֶת שִׁקּוּצֵי עֵינֵיהֶם לֹא הִשְׁלִיכוּ,", 
            "וְאֶת גִּלּוּלֵי מִצְרַיִם לֹא עָזָבוּ. [...]", 
            "וָאַעַשׂ לְמַעַן שְׁמִי,", 
            "לְבִלְתִּי הֵחֵל לְעֵינֵי הַגּוֹיִם אֲשֶׁר הֵמָּה בְתוֹכָם,", 
            "אֲשֶׁר נוֹדַעְתִּי אֲלֵיהֶם לְעֵינֵיהֶם,", 
            "לְהוֹצִיאָם מֵאֶרֶץ מִצְרָיִם.\"", 
            "\"אַךְ סוֹרְרִים\", סוֹרְרִים הָיוּ,", 
            "אֶלָּא שֶׁנּוֹהֵג עִמָּהֶם בְּהֶכְשֵׁרוּת.", 
            "(שְׁמוֹת יג,ד)", 
            "\"הַיּוֹם אַתֶּם יֹצְאִים\"", 
            "שֶׁאֵין תִּלְמֹד לוֹמַר \"בְּחֹדֶשׁ הָאָבִיב\".", 
            "מַגִּיד שֶׁהַשָּׁנָה שֶׁיָּצְאוּ בָּהּ יִשְׂרָאֵל מִמִּצְרַיִם", 
            "אֵינָהּ צְרִיכָה לְעַבֵּר."
        ]
    ], 
    "versionSource": "http://he.wikisource.org/wiki/%D7%9E%D7%9B%D7%99%D7%9C%D7%AA%D7%90_%D7%9E%D7%A0%D7%95%D7%A7%D7%93%D7%AA_%D7%95%D7%9E%D7%A2%D7%95%D7%A6%D7%91%D7%AA_%D7%9E%D7%A1%D7%9B%D7%AA%D7%90_%D7%93%D7%A4%D7%A1%D7%97%D7%90_%D7%91%D7%90#.D7.9E.D6.B7.D7.A1.D6.B6.D6.BC.D7.9B.D6.B0.D7.AA.D6.B8.D6.BC.D7.90_.D7.93.D6.B0.D7.A4.D6.B4.D7.A1.D6.B0.D7.97.D6.B8.D7.90_.D7.91.D6.B9.D6.BC.D7.90_.D7.A4.D6.B8.D6.BC.D7.A8.D6.B8.D7.A9.D6.B8.D7.81.D7.94_.D7.94", 
    "heTitle": "מכילתא דרבי ישמעאל", 
    "categories": [
        "Midrash", 
        "Halachic Midrash"
    ]
}