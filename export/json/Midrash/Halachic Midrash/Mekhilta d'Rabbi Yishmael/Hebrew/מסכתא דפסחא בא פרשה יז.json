{
    "versionTitle": "מסכתא דפסחא בא פרשה י\"ז", 
    "sectionNames": [
        "Masechta", 
        "Parsha"
    ], 
    "language": "he", 
    "title": "Mekhilta d'Rabbi Yishmael", 
    "text": [
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "[עריכה]", 
            "(שְׁמוֹת יג,ה)", 
            "\"וְהָיָה כִי יְבִיאֲךָ יי אֶל אֶרֶץ הַכְּנַעֲנִי\".", 
            "בָּאָרֶץ שִׁבְעָה עֲמָמִים הַכָּתוּב מְדַבֵּר.", 
            "אַתָּה אוֹמֵר כֵּן,", 
            "אוֹ אֵינוֹ אֶלָּא בְאֶרֶץ חֲמִשָּׁה עֲמָמִין הַכָּתוּב מְדַבֵּר?", 
            "הֲרֵי אַתָּה אוֹמֵר:", 
            "נֶאֱמַר כָּאן 'בִּיאָה' וְנֶאֱמַר לְהַלָּן 'בִּיאָה';", 
            "מַה לְּהַלָּן בְּאֶרֶץ חֲמִשָּׁה עֲמָמִין,", 
            "שֶׁהֵן שִׁבְעָה בְמָקוֹם אַחֵר, הַכָּתוּב מְדַבֵּר,", 
            "אַף כָּאן בְּאֶרֶץ חֲמִשָּׁה עֲמָמִין שֶׁהֵן שִׁבְעָה הַכָּתוּב מְדַבֵּר.", 
            "רַבִּי יוֹסֵה הַגָּלִילִי אוֹמֵר: (שְׁמוֹת יג,ד)", 
            "\"אֲשֶׁר נִשְׁבַּע לַאֲבֹתֶיךָ לָתֶת לָךְ\", לָמָּה נֶאֱמַר?", 
            "לְפִי שֶׁהוּא אוֹמֵר:", 
            "\"וְלָקַחְתָּ מֵרֵאשִׁית כָּל פְּרִי הָאֲדָמָה\",", 
            "שׁוֹמֵעַ אֲנִי, כָּל הָאֲרָצוֹת בְּמַשְׁמָע!", 
            "הֲרֵי אַתָּה דָן:", 
            "נֶאֱמַר כָּאן 'שְׁבוּעָה' וְנֶאֱמַר לְהַלָּן 'שְׁבוּעָה';", 
            "מַה לְּהַלָּן בְּאֶרֶץ חֲמִשָּׁה עֲמָמִים,", 
            "שֶׁהֵם שִׁבְעָה בְמָקוֹם אַחֵר,", 
            "אַף כָּאן בְּאֶרֶץ חֲמִשָּׁה עֲמָמִים", 
            "שֶׁהֵם שִׁבְעָה בְמָקוֹם אַחֵר.", 
            "רַבִּי יֹאשִׁיָּה אוֹמֵר:", 
            "נֶאֱמַר כָּאן \"אֶרֶץ זָבַת חָלָב וּדְבָשׁ\",", 
            "וְנֶאֱמַר לְהַלָּן \"אֶרֶץ זָבַת חָלָב וּדְבָשׁ\".", 
            "מַה לְּהַלָּן בְּאֶרֶץ חֲמִשָּׁה עֲמָמִים,", 
            "שֶׁהֵן שִׁבְעָה בְמָקוֹם אַחֵר,", 
            "אַף כָּאן בְּאֶרֶץ חֲמִשָּׁה עֲמָמִים,", 
            "שֶׁהֵן שִׁבְעָה בְמָקוֹם אַחֵר.", 
            "(שְׁמוֹת יג,ה)", 
            "\"אֲשֶׁר נִשְׁבַּע לַאֲבֹתֶיךָ\"", 
            "וְהֵיכָן נִשְׁבַּע לַאֲבוֹתֶיךָ? (בְּרֵאשִׁית טו,יח)", 
            "\"בַּיּוֹם הַהוּא כָּרַת יי אֶת אַבְרָם בְּרִית לֵאמֹר:", 
            "לְזַרְעֲךָ נָתַתִּי אֶת הָאָרֶץ הַזֹּאת,", 
            "מִנְּהַר מִצְרַיִם עַד הַנָּהָר הַגָּדֹל נְהַר פְּרָת.\"", 
            "בְּיִצְחָק מַה הוּא אוֹמֵר? (בְּרֵאשִׁית כו,ג)", 
            "\"גּוּר בָּאָרֶץ הַזֹּאת, וְאֶהְיֶה עִמְּךָ וַאֲבָרְכֶךָּ,", 
            "כִּי לְךָ וּלְזַרְעֲךָ אֶתֵּן אֶת כָּל הָאֲרָצֹת הָאֵל,", 
            "וַהֲקִמֹתִי אֶת הַשְּׁבֻעָה אֲשֶׁר נִשְׁבַּעְתִּי לְאַבְרָהָם אָבִיךָ.\"", 
            "בְּיַעֲקֹב הוּא אוֹמֵר: (בְּרֵאשִׁית כח,יג)", 
            "\"הָאָרֶץ אֲשֶׁר אַתָּה שֹׁכֵב עָלֶיהָ לְךָ אֶתְּנֶנָּה\".", 
            "(שְׁמוֹת יג,ה)", 
            "\"וְעָבַדְתָּ אֶת הָעֲבֹדָה הַזֹּאת בַּחֹדֶשׁ הַזֶּה\".", 
            "כָּעֲבוֹדָה שֶׁעָבַדְתָּ בְמִצְרַיִם,", 
            "כָּךְ עֲשֵׂה לַדּוֹרוֹת!", 
            "דִּבְרֵי רַבִּי יוֹנָתָן.", 
            "(שְׁמוֹת יג,ו)", 
            "\"שִׁבְעַת יָמִים תֹּאכַל מַצֹּת\".", 
            "שׁוֹמֵעַ אֲנִי, כָּל מַצָּה בְּמַשְׁמָעוֹ!", 
            "תִּלְמֹד לוֹמַר: (דְּבָרִים טז,ג)", 
            "\"לֹא תֹאכַל עָלָיו חָמֵץ,", 
            "שִׁבְעַת יָמִים תֹּאכַל עָלָיו מַצּוֹת\".", 
            "לֹא אָמַרְתִּי אֶלָּא דְּבָרִים שֶׁבָּאִים לִידֵי מַצָּה וְחָמֵץ,", 
            "וְאֵי זֶה זֶה? זֶה חֲמֵשֶׁת הַמִּינִין:", 
            "הַחִטִּין וְהַשְּׂעוֹרִים וְהַכֻּסְּמִים וְשִׁבֹּלֶת שׁוּעָל וְשִׁיפוֹן.", 
            "יָצְאוּ אֹרֶז וְדֹחַן וְהַפְּרָגִין וְהַשַּׁמְשְׁמִין וְהַקִּטְנִיּוֹת,", 
            "שֶׁאֵין בָּאִין לִידֵי מַצָּה וְחָמֵץ אֶלָּא לִידֵי סֵרָחוֹן.", 
            "(שְׁמוֹת יג,ו)", 
            "\"שִׁבְעַת יָמִים תֹּאכַל מַצֹּת\",", 
            "לַעֲשׁוֹת הָרִאשׁוֹן חוֹבָה,", 
            "וּשְׁאָר הַיָּמִים רְשׁוּת.", 
            "אוֹ אֵינוֹ אֶלָּא לַעֲשׁוֹת הָרִאשׁוֹן רְשׁוּת,", 
            "וְהָאַחֲרוֹן חוֹבָה?", 
            "תִּלְמֹד לוֹמַר: (שְׁמוֹת יב,יח)", 
            "\"בָּרִאשֹׁן, בְּאַרְבָּעָה עָשָׂר יוֹם לַחֹדֶשׁ בָּעֶרֶב\".", 
            "הַכָּתוּב קְבָעוֹ חוֹבָה.", 
            "הָא אֵין עָלֶיךָ לוֹמַר כַּלָּשׁוֹן הָאַחֲרוֹן,", 
            "אֶלָּא כַּלָּשׁוֹן הָרִאשׁוֹן.", 
            "(שְׁמוֹת יג,ו)", 
            "\"שִׁבְעַת יָמִים תֹּאכַל מַצֹּת\".", 
            "כָּתוּב אֶחָד אוֹמֵר:", 
            "\"שִׁבְעַת יָמִים\"", 
            "וְכָתוּב אֶחָד אוֹמֵר: (דְּבָרִים טז,ח)", 
            "\"שֵׁשֶׁת יָמִים\".", 
            "כֵּיצַד יִתְקַיְּמוּ שְׁנֵי כְתוּבִים אֵלּוּ?", 
            "הַשְּׁבִיעִי הַזֶּה הָיָה בַכְּלָל,", 
            "יָצָא מִן הַכְּלָל לְלַמֵּד עַל הַכְּלָל:", 
            "מַה שְּׁבִיעִי רְשׁוּת, אַף כֻּלָּן רְשׁוּת.", 
            "אִי מַה שְּׁבִיעִי רְשׁוּת,", 
            "אַף לַיְלָה הָרִאשׁוֹן רְשׁוּת!", 
            "תִּלְמֹד לוֹמַר: (שְׁמוֹת יב,יח)", 
            "\"בָּרִאשׁוֹן בְּאַרְבָּעָה עָשָׂר יוֹם\",", 
            "הַכָּתוּב קְבָעוֹ חוֹבָה.", 
            "הָא אֵין עָלֶיךָ לוֹמַר כַּלָּשׁוֹן הָאַחֲרוֹן,", 
            "אֶלָּא כַּלָּשׁוֹן הָרִאשׁוֹן.", 
            "לַיְלָה הָרִאשׁוֹן חוֹבָה,", 
            "וּשְׁאָר כָּל הַיָּמִים רְשׁוּת.", 
            "הַשְּׁבִיעִי הַזֶּה מִן הַכְּלָל יָצָא,", 
            "מוּצָא מִן הַכְּלָל לְלַמֵּד עַל הַכְּלָל:", 
            "מַה שְּׁבִיעִי רְשׁוּת, אַף כֻּלָּן רְשׁוּת.", 
            "דָּבָר אַחֵר:", 
            "כָּתוּב אֶחָד אוֹמֵר: (דְּבָרִים טז,ח)", 
            "\"שֵׁשֶׁת יָמִים\"", 
            "וְכָתוּב אֶחָד אוֹמֵר: (שְׁמוֹת יג,ו)", 
            "\"שִׁבְעַת יָמִים\"", 
            "כֵּיצַד יִתְקַיְּמוּ שְׁנֵי מִקְרָאוֹת הַלָּלוּ?", 
            "אֶלָּא שִׁשָּׁה מִן הֶחָדָשׁ, וְשִׁבְעָה מִן הַיָּשָׁן.", 
            "(שְׁמוֹת יג,ו)", 
            "\"וּבַיּוֹם הַשְּׁבִיעִי חַג לַיי\".", 
            "לָמָּה נֶאֱמַר?", 
            "לְפִי שֶׁהוּא אוֹמֵר: (שְׁמוֹת יב,יד)", 
            "\"וְחַגֹּתֶם אֹתוֹ חַג לַיי\",", 
            "אֵין לָךְ אֶלָּא יוֹם טוֹב הָרִאשׁוֹן שֶׁהוּא טָעוּן חֲגִיגָה,", 
            "יוֹם טוֹב הָאַחֲרוֹן מְנַיִן?", 
            "תִּלְמֹד לוֹמַר \"וּבַיּוֹם הַשְּׁבִיעִי חַג לַיי\".", 
            "אֵין לִי אֶלָּא יוֹם טוֹב רִאשׁוֹן וְאַחֲרוֹן", 
            "שֶׁהֵן טְעוּנִין חֲגִיגָה,", 
            "חֻלּוֹ שֶׁלַּמּוֹעֵד מְנַיִן?", 
            "הֲרֵי אַתָּה דָן:", 
            "הוֹאִיל וְיוֹם טוֹב הָרִאשׁוֹן וְהָאַחֲרוֹן קְרוּיִין \"מִקְרָא קֹדֶשׁ\",", 
            "וְחֻלּוֹ שֶׁלַּמּוֹעֵד קָרוּי \"מִקְרָא קֹדֶשׁ\",", 
            "אִם לָמַדְתָּ עַל יוֹם טוֹב הָרִאשׁוֹן וְהָאַחֲרוֹן,", 
            "שֶׁהֵם קְרוּיִים \"מִקְרָא קֹדֶשׁ\",", 
            "שֶׁהֵם טְעוּנִים חֲגִיגָה,", 
            "אַף חֻלּוֹ שֶׁלַּמּוֹעֵד, שֶׁהוּא קָרוּי \"מִקְרָא קֹדֶשׁ\",", 
            "דִּין הוּא שֶׁיִּטְעֹן חֲגִיגָה.", 
            "וְעוֹד קַל וָחֹמֶר:", 
            "וּמָה, אִם יוֹם טוֹב רִאשׁוֹן וְאַחֲרוֹן,", 
            "שֶׁאֵין קְדֻשָּׁה לֹא לִפְנֵיהֶם וְלֹא לְאַחֲרֵיהֶם,", 
            "הֵן טְעוּנִין חֲגִיגָה,", 
            "חֻלּוֹ שֶׁלַּמּוֹעֵד,", 
            "שֶׁיֵּשׁ קְדֻשָּׁה לְפָנָיו וּלְאַחֲרָיו,", 
            "דִּין הוּא שֶׁיִּטְעֹן חֲגִיגָה.", 
            "דָּבָר אַחֵר:", 
            "אִם יוֹם טוֹב הָרִאשׁוֹן וְהָאַחֲרוֹן,", 
            "שֶׁאֵין קְדֻשָּׁה לְפָנָיו וּלְאַחֲרָיו,", 
            "וְאֵין טְעוּנִין חֲגִיגָה לִפְנֵיהֶם וּלְאַחֲרֵיהֶם,", 
            "הֲרֵי הֵן טְעוּנִין חֲגִיגָה,", 
            "חֻלּוֹ שֶׁלַּמּוֹעֵד,", 
            "שֶׁהוּא טָעוּן חֲגִיגָה לְפָנָיו וּלְאַחֲרָיו,", 
            "לֹא דִּין הוּא שֶׁיִּטְעֹן חֲגִיגָה?", 
            "אוֹ כָּל זְמַן שֶׁיֵּשׁ חֲגִיגָה, יֵשׁ מַצָּה,", 
            "כָּל זְמַן שֶׁאֵין חֲגִיגָה, אֵין מַצָּה,", 
            "תִּלְמֹד לוֹמַר \"מַצּוֹת יֵאָכֵל אֵת שִׁבְעַת הַיָּמִים\".", 
            "(שְׁמוֹת יג,ז)", 
            "\"מַצּוֹת יֵאָכֵל אֵת שִׁבְעַת הַיָּמִים\",", 
            "לָמָּה נֶאֱמַר?", 
            "לְפִי שֶׁלֹּא לָמַדְנוּ עַל הֶחָמֵץ", 
            "שֶׁהוּא אָסוּר מִשֵּׁשׁ שָׁעוֹת וּלְמַעְלָה.", 
            "מְנַיִן שֶׁהוּא אָסוּר מִשֵּׁשׁ שָׁעוֹת וּלְמַעְלָה?", 
            "תִּלְמֹד לוֹמַר \"מַצּוֹת יֵאָכֵל אֵת שִׁבְעַת הַיָּמִים\".", 
            "מִכָּן הָיָה רַבִּי יְהוּדָה אוֹמֵר:", 
            "בִּשְׁלֹשָׁה פְרָקִים בּוֹדְקִין אֶת הֶחָמֵץ:", 
            "אוֹר אַרְבָּעָה עָשָׂר,", 
            "וּבְאַרְבָּעָה עָשָׂר בַּשַּׁחְרִית, וּבְשָׁעַת הַבִּעוּר.", 
            "(שְׁמוֹת יג,ז)", 
            "\"וְלֹא יֵרָאֶה לְךָ חָמֵץ וְלֹא יֵרָאֶה לְךָ שְׂאֹר\",", 
            "הִקִּישׁ חָמֵץ לַשְּׂאוֹר, וּשְׂאוֹר לֶחָמֵץ:", 
            "מָה זֶה בְּ'בַל יֵרָאֶה', אַף זֶה בְּ'בַל יֵרָאֶה';", 
            "מָה זֶה בְּ'בַל יִמָּצֵא' אַף זֶה בְּ'בַל יִמָּצֵא';", 
            "מָה זֶה מֵחֲמֵשֶׁת הַמִּינִין, אַף זֶה מֵחֲמֵשֶׁת הַמִּינִין.", 
            "(שְׁמוֹת יג,ז)", 
            "\"בְּכָל גְּבֻלֶךָ\",", 
            "לָמָּה נֶאֱמַר?", 
            "לְפִי שֶׁנֶּאֱמַר: (שְׁמוֹת יב,יט)", 
            "\"שְׂאֹר לֹא יִמָּצֵא בְּבָתֵּיכֶם\",", 
            "שׁוֹמֵעַ אֲנִי, כִּשְׁמוּעוֹ!", 
            "תִּלְמֹד לוֹמַר \"בְּכָל גְּבֻלֶךָ\".", 
            "אִם כֵּן, לָמָּה נֶאֱמַר \"בְּבָתֵּיכֶם\"?", 
            "מָה בֵּיתָךְ בִּרְשׁוּתָךְ, אַף גְּבוּלָךְ בִּרְשׁוּתָךְ;", 
            "יָצָא חֲמֵצוֹ שֶׁלְּיִשְׂרָאֵל שֶׁהוּא בִרְשׁוּת נָכְרִי,", 
            "אַף עַל פִּי שֶׁהוּא יָכֹל לְבַעֲרוֹ,", 
            "אֲבָל אֵינוֹ בִּרְשׁוּתוֹ.", 
            "יָצָא חֲמֵצוֹ שֶׁלַּנָּכְרִי שֶׁהוּא בִּרְשׁוּת יִשְׂרָאֵל,", 
            "וְחָמֵץ שֶׁנָּפְלָה עָלָיו מַפֹּלֶת,", 
            "אַף עַל פִּי שֶׁהוּא בִּרְשׁוּתוֹ,", 
            "אֲבָל אֵינוֹ יָכֹל לְבַעֲרוֹ.", 
            "אַתָּה אוֹמֵר, לְכָךְ בָּא,", 
            "אוֹ אֵינוֹ בָא אֶלָּא לְלַמֵּד", 
            "בַּגְּבוּלִין שִׁבְעָה וּבַבָּתִּים לְעוֹלָם?", 
            "תִּלְמֹד לוֹמַר: (דְּבָרִים טז,ד)", 
            "\"לֹא יֵרָאֶה לְךָ שְׂאֹר בְּכָל גְּבֻלְךָ שִׁבְעַת יָמִים\",", 
            "מָה בַּגְּבוּלִין שִׁבְעָה, אַף בַּבָּתִּים שִׁבְעָה.", 
            "(שְׁמוֹת יג,ח)", 
            "\"וְהִגַּדְתָּ לְבִנְךָ\"", 
            "שׁוֹמֵעַ אֲנִי, מֵרֹאשׁ חֹדֶשׁ!", 
            "תִּלְמֹד לוֹמַר \"בַּיּוֹם הַהוּא\".", 
            "אִי בַּיּוֹם הַהוּא, יָכֹל מִבְּעוֹד יוֹם?", 
            "תִּלְמֹד לוֹמַר \"בַּעֲבוּר זֶה\",", 
            "בְּשָׁעָה שֶׁיֵּשׁ מַצָּה וּמָרוֹר", 
            "מֻנָּחִים לְפָנֶיךָ עַל שֻׁלְחָנָךְ.", 
            "(שְׁמוֹת יג,ח)", 
            "\"בַּעֲבוּר זֶה עָשָׂה יי לִי\",", 
            "לָמָּה נֶאֱמַר?", 
            "לְפִי שֶׁהוּא אוֹמֵר: (שְׁמוֹת יב,כו)", 
            "\"מָה הָעֲבֹדָה הַזֹּאת לָכֶם?\"", 
            "אֶלָּא זֶה בֶּן רָשָׁע הוּא,", 
            "שֶׁהוֹצִיא אֶת עַצְמוֹ מִן הַכְּלָל.", 
            "וּלְפִי שֶׁהוֹצִיא אֶת עַצְמוֹ מִן הַכְּלָל,", 
            "אַף אַתָּה, הוֹצִיאֵהוּ מִן הַכְּלָל!", 
            "\"בַּעֲבוּר זֶה עָשָׂה יי לִי בְּצֵאתִי מִמִּצְרָיִם\",", 
            "לִי וְלֹא לָךְ!", 
            "וּלְפִי שֶׁהוֹצֵאתָ אֶת עַצְמָךְ מִן הַכְּלָל,", 
            "אִלּוּ הָיִיתָ שָׁם, לֹא הָיִיתָ נִגְאָל.", 
            "(שְׁמוֹת יג,ט)", 
            "\"וְהָיָה לְךָ לְאוֹת עַל יָדְךָ\",", 
            "זֶה כֶּרֶךְ אֶחָד שֶׁלְּאַרְבַּע פַּרְשִׁיּוֹת.", 
            "וְהַדִּין נוֹתֵן:", 
            "הוֹאִיל וְאָמְרָה תּוֹרָה:", 
            "תֵּן תְּפִלִּין בַּיָּד, תֵּן תְּפִלִּין בָּרֹאשׁ,", 
            "מַה בָּרֹאשׁ אַרְבַּע טוֹטָפוֹת,", 
            "אַף בַּיָּד אַרְבַּע טוֹטָפוֹת!", 
            "תִּלְמֹד לוֹמַר \"וְהָיָה לְךָ לְאוֹת עַל יָדְךָ\",", 
            "כֶּרֶךְ אֶחָד שֶׁלְּאַרְבַּע פַּרְשִׁיּוֹת.", 
            "יָכֹל כַּשֵּׁם שֶׁבַּיָּד כֶּרֶךְ אֶחָד,", 
            "כָּךְ בָּרֹאשׁ כֶּרֶךְ אֶחָד?", 
            "וְהַדִּין נוֹתֵן:", 
            "הוֹאִיל וְאָמְרָה תּוֹרָה:", 
            "תֵּן תְּפִלִּין בַּיָּד, תֵּן תְּפִלִּין בָּרֹאשׁ,", 
            "מַה בַּיָּד כֶּרֶךְ אֶחָד,", 
            "אַף בָּרֹאשׁ כֶּרֶךְ אֶחָד!", 
            "תִּלְמֹד לוֹמַר \"לְטֹטָפֹת\", \"לְטוֹטָפֹת\",", 
            "הֲרֵי אַרְבַּע טוֹטָפוֹת אֲמוּרוֹת.", 
            "אוֹ יַעֲשֶׂה אַרְבַּע כִּיסִין שֶׁלְּאַרְבַּע פַּרְשִׁיּוֹת!", 
            "תִּלְמֹד לוֹמַר \"וּלְזִכָּרוֹן בֵּין עֵינֶיךָ\",", 
            "כִּיס אֶחָד שֶׁלְּאַרְבַּע פַּרְשִׁיּוֹת.", 
            "(שְׁמוֹת יג,ט)", 
            "\"עַל יָדְךָ\",", 
            "עַל גֹּבַהּ שֶׁלַּיָּד.", 
            "אוֹ אֵינוֹ אֶלָּא עַל יָדְךָ כְּמַשְׁמָעוֹ?", 
            "הַדִּין נוֹתֵן:", 
            "הוֹאִיל וְאָמְרָה תּוֹרָה:", 
            "תֵּן תְּפִלִּין בַּיָּד, תֵּן תְּפִלִּין בָּרֹאשׁ,", 
            "מַה בָּרֹאשׁ, עַל גֹּבַהּ שֶׁלָּרֹאשׁ,", 
            "אַף בַּיָּד, עַל גֹּבַהּ שֶׁלַּיָּד.", 
            "רַבִּי אֱלִיעֶזֶר אוֹמֵר:", 
            "\"עַל יָדְךָ\",", 
            "עַל גֹּבַהּ שֶׁלַּיָּד.", 
            "אַתָּה אוֹמֵר עַל גֹּבַהּ שֶׁלַּיָּד,", 
            "אוֹ אֵינוֹ אֶלָּא עַל הַיָּד כְּמַשְׁמָעוֹ?", 
            "תִּלְמֹד לוֹמַר \"וְהָיָה לְךָ לְאוֹת עַל יָדְךָ\",", 
            "\"לְךָ לְאוֹת\", וְאֵינָהּ אוֹת לַאֲחֵרִים.", 
            "רַבִּי יִצְחָק אוֹמֵר:", 
            "עַל גֹּבַהּ שֶׁלַּיָּד,", 
            "אוֹ אֵינוֹ אֶלָּא עַל יָדְךָ כְּמַשְׁמָעוֹ?", 
            "תִּלְמֹד לוֹמַר: (דְּבָרִים יא,יח)", 
            "\"וְשַׂמְתֶּם אֶת דְּבָרַי אֵלֶּה עַל לְבַבְכֶם\",", 
            "לֹא אָמַרְתִּי אֶלָּא דָּבָר שֶׁהוּא מְכֻוָּן כְּנֶגֶד הַלֵּב.", 
            "וְאֵי זֶה הוּא דָּבָר שֶׁהוּא מְכֻוָּן כְּנֶגֶד הַלֵּב?", 
            "זֶה גֹּבַהּ שֶׁלַּיָּד.", 
            "(שְׁמוֹת יג,ט)", 
            "\"עַל יָדְךָ\",", 
            "זֶה שְׂמֹאל.", 
            "אַתָּה אוֹמֵר זֶה שְׂמֹאל,", 
            "אוֹ אֵינוֹ אֶלָּא יָמִין?", 
            "אַף עַל פִּי שֶׁאֵין רְאָיָה לַדָּבָר, זֵכֶר לַדָּבָר,", 
            "שֶׁנֶּאֱמַר: (יְשַׁעְיָה מח,יג)", 
            "\"אַף יָדִי יָסְדָה אֶרֶץ,", 
            "וִימִינִי טִפְּחָה שָׁמָיִם,", 
            "קֹרֵא אֲנִי אֲלֵיהֶם, יַעַמְדוּ יַחְדָּו\".", 
            "וְאוֹמֵר: (שׁוֹפְטִים ה,כו)", 
            "\"יָדָהּ לַיָּתֵד תִּשְׁלַחְנָה,", 
            "וִימִינָהּ לְהַלְמוּת עֲמֵלִים\".", 
            "הָא אֵינוֹ יָד בְּכָל מָקוֹם אֶלָּא שְׂמֹאל.", 
            "רַבִּי נָתָן אוֹמֵר: (דְּבָרִים ו,ח-ט)", 
            "\"וּקְשַׁרְתָּם\", \"וּכְתַבְתָּם\",", 
            "מַה כְּתִיבָה בַּיָּמִין, אַף קְשִׁירָה בַּיָּמִין.", 
            "אַבָּא יוֹסֵה הֶחָרָם אוֹמֵר: &lt;הדייג&gt;", 
            "\"מָצִינוּ שֶׁהַיָּמִין קְרוּיָה יָד.", 
            "אַף עַל פִּי שֶׁאֵין רְאָיָה לַדָּבָר, זֵכֶר לַדָּבָר,", 
            "שֶׁנֶּאֱמַר: (בְּרֵאשִׁית מח,יד)", 
            "\"וַיִּשְׁלַח יִשְׂרָאֵל אֶת יְמִינוֹ\".", 
            "וּמַה תִּלְמֹד לוֹמַר \"עַל יָדְךָ\"?", 
            "לְהָבִיא אֶת הַגִּדֵּם, שֶׁיְּהֵא נוֹתֵן בַּיָּמִין.", 
            "(שְׁמוֹת יג,טז)", 
            "\"וְהָיָה לְאוֹת עַל יָדְכָה, וּלְטוֹטָפֹת בֵּין עֵינֶיךָ\".", 
            "כָּל זְמַן שֶׁלַּיָּד בַּיָּד, תֵּן אֶת שֶׁלָּרֹאשׁ בָּרֹאשׁ.", 
            "מִכָּן אָמְרוּ:", 
            "מִצְוַת תְּפִלִּין,", 
            "כְּשֶׁהוּא נוֹתֵן,", 
            "נוֹתֵן שֶׁלַּיָּד, וְאַחַר כָּךְ נוֹתֵן שֶׁלָּרֹאשׁ,", 
            "וּכְשֶׁהוּא חוֹלֵץ,", 
            "חוֹלֵץ אֶת שֶׁלָּרֹאשׁ, וְאַחַר כָּךְ חוֹלֵץ אֶת שֶׁלַּיָּד.", 
            "(שְׁמוֹת יג,ט)", 
            "\"בֵּין עֵינֶיךָ\"", 
            "עַל גֹּבַהּ שֶׁלָּרֹאשׁ.", 
            "אַתָּה אוֹמֵר גֹּבַהּ שֶׁלָּרֹאשׁ,", 
            "אוֹ אֵינוֹ אֶלָּא בֵּין עֵינֶיךָ כִּשְׁמוּעוֹ?", 
            "תִּלְמֹד לוֹמַר: (דְּבָרִים יד,א)", 
            "\"בָּנִים אַתֶּם לַיי אֱלֹהֵיכֶם,", 
            "לֹא תִתְגֹּדְדוּ,", 
            "וְלֹא תָשִׂימוּ קָרְחָה בֵּין עֵינֵיכֶם לָמֵת\".", 
            "מָה \"בֵּין עֵינֵיכֶם\" הָאָמוּר לְהַלָּן,", 
            "עַל גֹּבַהּ שֶׁלָּרֹאשׁ,", 
            "אַף \"בֵּין עֵינֶיךָ\" הָאָמוּר כָּאן,", 
            "עַל גֹּבַהּ שֶׁלָּרֹאשׁ.", 
            "רַבִּי יְהוּדָה אוֹמֵר:", 
            "הוֹאִיל וְאָמְרָה תּוֹרָה:", 
            "תֵּן תְּפִלִּין בַּיָּד, תֵּן תְּפִלִּין בָּרֹאשׁ,", 
            "מַה בַּיָּד, מָקוֹם שֶׁהוּא רָאוּי לִטַּמֵּא בְּנֶגַע אֶחָד,", 
            "אַף בָּרֹאשׁ, מָקוֹם שֶׁהוּא רָאוּי לִטַּמֵּא בְּנֶגַע אֶחָד.", 
            "(שְׁמוֹת יג,ט)", 
            "\"לְמַעַן תִּהְיֶה תּוֹרַת יי בְּפִיךָ\",", 
            "לָמָּה נֶאֱמַר?", 
            "לְפִי שֶׁנֶּאֱמַר: (שְׁמוֹת יג,ט)", 
            "\"וְהָיָה לְךָ לְאוֹת\",", 
            "שׁוֹמֵעַ אֲנִי, אַף הַנָּשִׁים בְּמַשְׁמָע!", 
            "וְהַדִּין נוֹתֵן:", 
            "הוֹאִיל וּמְזוּזָה מִצְוַת 'עֲשֵׂה',", 
            "וּתְפִלִּין מִצְוַת 'עֲשֵׂה',", 
            "אִם לָמַדְתָּ עַל מְזוּזָה,", 
            "שֶׁהִיא נוֹהֶגֶת בַּנָּשִׁים כְּבָאֲנָשִׁים,", 
            "יָכֹל אַף תְּפִלִּין יִנְהֲגוּ בַּנָּשִׁים כְּבָאֲנָשִׁים?", 
            "תִּלְמֹד לוֹמַר: (שְׁמוֹת יג,ט)", 
            "\"לְמַעַן תִּהְיֶה תּוֹרַת יי בְּפִיךָ\".", 
            "לֹא אָמַרְתִּי אֶלָּא בְמִי שֶׁהוּא חַיָּב בְּתַלְמוּד תּוֹרָה.", 
            "מִכָּן אָמְרוּ:", 
            "הַכֹּל חַיָּבִין בַּתְּפִלִּין,", 
            "חוּץ מִנָּשִׁים וַעֲבָדִים.", 
            "מִיכָל בַּת כּוּשִׁי הָיְתָה מַנַּחַת תְּפִלִּין.", 
            "אִשְׁתּוֹ שֶׁלְּיוֹנָה הָיְתָה עוֹלָה לָרְגָלִים,", 
            "טְבִי עַבְדּוֹ שֶׁלְּרַבָּן גַּמְלִיאֵל הָיָה מַנִּיחַ תְּפִלִּין.", 
            "(שְׁמוֹת יג,ט)", 
            "\"וּלְזִכָּרוֹן בֵּין עֵינֶיךָ,", 
            "לְמַעַן תִּהְיֶה תּוֹרַת יי בְּפִיךָ\".", 
            "מִכָּן אָמְרוּ:", 
            "כָּל הַמַּנִּיחַ תְּפִלִּין, כְּאִלּוּ קוֹרֵא בַתּוֹרָה,", 
            "וְכָל הַקּוֹרֵא בַּתּוֹרָה פָּטוּר מִן הַתְּפִלִּין.", 
            "(שְׁמוֹת יג,י)", 
            "\"וְשָׁמַרְתָּ אֶת הַחֻקָּה הַזֹּאת לְמוֹעֲדָהּ\",", 
            "לָמָּה נֶאֱמַר?", 
            "לְפִי שֶׁנֶּאֱמַר: (שְׁמוֹת יג,ט)", 
            "\"וְהָיָה לְךָ לְאוֹת עַל יָדְךָ\",", 
            "שׁוֹמֵעַ אֲנִי, אַף הַקְּטַנִּים בְּמַשְׁמָע!", 
            "וְהַדִּין נוֹתֵן:", 
            "הוֹאִיל וּמְזוּזָה מִצְוַת 'עֲשֵׂה',", 
            "וּתְפִלִּין מִצְוַת 'עֲשֵׂה',", 
            "אִם לָמַדְתָּ עַל מְזוּזָה,", 
            "שֶׁהִיא נוֹהֶגֶת בַּקְּטַנִּים כְּבַגְּדוֹלִים,", 
            "אַף תְּפִלִּין יִנְהֲגוּ בַּקְּטַנִּים כְּבַגְּדוֹלִים!", 
            "תִּלְמֹד לוֹמַר \"וְשָׁמַרְתָּ אֶת הַחֻקָּה הַזֹּאת\",", 
            "לֹא אָמַרְתִּי אֶלָּא בְמִי שֶׁיּוֹדֵעַ לִשְׁמֹר תְּפִלִּין.", 
            "מִכָּן אָמְרוּ:", 
            "קָטָן הַיּוֹדֵעַ לִשְׁמֹר תְּפִלִּין,", 
            "הֲרֵי הוּא עוֹשֶׂה לוֹ תְּפִלִּין.", 
            "(שְׁמוֹת יג,י)", 
            "\"וְשָׁמַרְתָּ אֶת הַחֻקָּה הַזֹּאת\",", 
            "זוֹ חֻקַּת תְּפִלִּין.", 
            "אַתָּה אוֹמֵר זוֹ חֻקַּת תְּפִלִּין,", 
            "אוֹ אֵינוֹ אֶלָּא חֻקַּת כָּל הַמִּצְווֹת?", 
            "אָמַרְתָּ, בַּמֵּי הָעִנְיָן מְדַבֵּר?", 
            "בַּתְּפִלִּין.", 
            "(שְׁמוֹת יג,י)", 
            "\"מִיָּמִים יָמִימָה\",", 
            "לָמָּה נֶאֱמַר?", 
            "לְפִי שֶׁהוּא אוֹמֵר \"וְהָיָה לְךָ לְאוֹת\",", 
            "שׁוֹמֵעַ אֲנִי, אַף הַלֵּילוֹת בְּמַשְׁמָע!", 
            "וְהַדִּין נוֹתֵן:", 
            "הוֹאִיל וּמְזוּזָה מִצְוַת 'עֲשֵׂה',", 
            "וּתְפִלִּין מִצְוַת 'עֲשֵׂה',", 
            "אִם לָמַדְתָּ עַל מְזוּזָה שֶׁנּוֹהֶגֶת בַּלֵּילוֹת כְּבַיָּמִים,", 
            "יָכֹל אַף תְּפִלִּין נוֹהֲגִין בַּלֵּילוֹת כְּבַיָּמִים!", 
            "תִּלְמֹד לוֹמַר \"מִיָּמִים יָמִימָה\",", 
            "בַּיָּמִים אַתָּה נוֹתֵן, וְלֹא בַלֵּילוֹת.", 
            "דָּבָר אַחֵר: (שְׁמוֹת יג,י)", 
            "\"מִיָּמִים יָמִימָה\", לָמָּה נֶאֱמַר?", 
            "לְפִי שֶׁהוּא אוֹמֵר \"וְהָיָה לְךָ לְאוֹת\",", 
            "שׁוֹמֵעַ אֲנִי, אַף שַׁבָּתוֹת וְיָמִים טוֹבִים בְּמַשְׁמָע!", 
            "וְהַדִּין נוֹתֵן:", 
            "הוֹאִיל וּמְזוּזָה מִצְוַת 'עֲשֵׂה',", 
            "וּתְפִלִּין מִצְוַת 'עֲשֵׂה',", 
            "אִם לָמַדְתָּ עַל מְזוּזָה שֶׁנּוֹהֶגֶת בַּשַּׁבָּתוֹת וּבְיָמִים טוֹבִים,", 
            "יָכֹל אַף תְּפִלִּין יִנְהֲגוּ בַשַּׁבָּתוֹת וּבְיָמִים טוֹבִים?", 
            "תִּלְמֹד לוֹמַר \"מִיָּמִים יָמִימָה\",", 
            "יָצְאוּ שַׁבָּתוֹת וְיָמִים טוֹבִים.", 
            "רַבִּי יֹאשִׁיָּה אוֹמֵר:", 
            "\"מִיָּמִים יָמִימָה.\"", 
            "הוֹאִיל וּמְזוּזָה מִצְוַת 'עֲשֵׂה',", 
            "וּתְפִלִּין מִצְוַת 'עֲשֵׂה',", 
            "אִם לָמַדְתָּ עַל מְזוּזָה", 
            "שֶׁנּוֹהֶגֶת בַּשַּׁבָּתוֹת וּבְיָמִים טוֹבִים,", 
            "יָכֹל אַף תְּפִלִּין כֵּן?", 
            "תִּלְמֹד לוֹמַר \"מִיָּמִים יָמִימָה\".", 
            "דָּבָר אַחֵר: (שְׁמוֹת יג,י)", 
            "\"מִיָּמִים יָמִימָה\".", 
            "יֵשׁ יָמִים שֶׁאַתָּה נוֹתֵן,", 
            "וְיֵשׁ יָמִים שֶׁאֵין אַתָּה נוֹתֵן,", 
            "יָצְאוּ שַׁבָּתוֹת וְיָמִים טוֹבִים.", 
            "רַבִּי יִצְחָק אוֹמֵר:", 
            "הוֹאִיל וְשַׁבָּת קְרוּיָה אוֹת,", 
            "וּתְפִלִּין קְרוּיִין אוֹת,", 
            "לֹא יִתֵּן אוֹת בְּתוֹךְ אוֹת,", 
            "אוֹ יִתֵּן אוֹת בְּתוֹךְ אוֹת?", 
            "אָמַרְתָּ, תִּדְחֶה שַׁבָּת שֶׁהִיא קְרוּיָה אוֹת וּבְרִית", 
            "לַתְּפִלִּין שֶׁאֵינָן קְרוּיִין אֶלָּא אוֹת בִּלְבַד.", 
            "רַבִּי אֱלִיעֶזֶר אוֹמֵר:", 
            "הוֹאִיל וְשַׁבָּת קְרוּיָה אוֹת,", 
            "וּתְפִלִּין קְרוּיִין אוֹת,", 
            "לֹא יִתֵּן אוֹת בְּתוֹךְ אוֹת,", 
            "אוֹ יִתֵּן אוֹת בְּתוֹךְ אוֹת?", 
            "אָמַרְתָּ, תִּדְחֶה שַׁבָּת,", 
            "שֶׁחַיָּבִין עָלֶיהָ כָּרֵת וּמִיתַת בֵּית דִּין,", 
            "לַתְּפִלִּין,", 
            "שֶׁאֵין חַיָּבִין עֲלֵיהֶן לֹא כָרֵת וְלֹא מִיתַת בֵּית דִּין.", 
            "דָּבָר אַחֵר: (שְׁמוֹת יג,י)", 
            "\"מִיָּמִים יָמִימָה\",", 
            "מַגִּיד שֶׁאָדָם צָרִיךְ לִבְדֹּק אֶת הַתְּפִלִּין", 
            "אַחַת לִשְׁנֵים עָשָׂר חֹדֶשׁ.", 
            "נֶאֱמַר כָּאן:", 
            "\"מִיָּמִים יָמִימָה\",", 
            "וְנֶאֱמַר לְהַלָּן: (וַיִּקְרָא כה,כט)", 
            "\"יָמִים תִּהְיֶה גְאֻלָּתוֹ\".", 
            "מַה \"יָּמִים\" הָאָמוּר לְהַלָּן,", 
            "אֵין פָּחוּת מִשְּׁנֵים עָשָׂר חֹדֶשׁ,", 
            "אַף \"יָמִים\" הָאֲמוּרִים כָּאן,", 
            "אֵין פָּחוּת מִשְּׁנֵים עָשָׂר חֹדֶשׁ.", 
            "דִּבְרֵי בֵית הִלֵּל.", 
            "בֵּית שַׁמַּי אוֹמְרִים:", 
            "אֵינוֹ צָרִיךְ לְבָדְקָן עוֹלָמִית.", 
            "שַׁמַּי הַזָּקֵן אוֹמֵר:", 
            "אֵלּוּ תְּפִלִּין שֶׁלַּאֲבִי אִמָּא."
        ]
    ], 
    "versionSource": "http://he.wikisource.org/wiki/%D7%9E%D7%9B%D7%99%D7%9C%D7%AA%D7%90_%D7%9E%D7%A0%D7%95%D7%A7%D7%93%D7%AA_%D7%95%D7%9E%D7%A2%D7%95%D7%A6%D7%91%D7%AA_%D7%9E%D7%A1%D7%9B%D7%AA%D7%90_%D7%93%D7%A4%D7%A1%D7%97%D7%90_%D7%91%D7%90#.D7.9E.D6.B7.D7.A1.D6.B6.D6.BC.D7.9B.D6.B0.D7.AA.D6.B8.D6.BC.D7.90_.D7.93.D6.B0.D7.A4.D6.B4.D7.A1.D6.B0.D7.97.D6.B8.D7.90_.D7.91.D6.B9.D6.BC.D7.90_.D7.A4.D6.B8.D6.BC.D7.A8.D6.B8.D7.A9.D6.B8.D7.81.D7.94_.D7.94", 
    "heTitle": "מכילתא דרבי ישמעאל", 
    "categories": [
        "Midrash", 
        "Halachic Midrash"
    ]
}