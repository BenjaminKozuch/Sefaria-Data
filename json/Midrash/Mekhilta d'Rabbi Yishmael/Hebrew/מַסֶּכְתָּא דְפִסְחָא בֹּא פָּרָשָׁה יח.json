{
    "versionTitle": "מַסֶּכְתָּא דְפִסְחָא בֹּא פָּרָשָׁה י\"ח", 
    "sectionNames": [
        "Masechta", 
        "Parsha"
    ], 
    "language": "he", 
    "title": "Mekhilta d'Rabbi Yishmael", 
    "text": [
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "(שְׁמוֹת יג,יא)", 
            "\"וְהָיָה כִי יְבִיאֲךָ יי אֶל אֶרֶץ הַכְּנַעֲנִי\".", 
            "זָכָה כְנַעַן שֶׁתִּקָּרֵא הָאָרֶץ עַל שְׁמוֹ.", 
            "וְכִי מָה עָשָׂה כְּנַעַן?", 
            "אֶלָּא, כֵּיוָן שֶׁשָּמַע כְּנַעַן שֶׁיִּשְׂרָאֵל נִכְנָסִין לָאָרֶץ,", 
            "עָמַד וּפִנָּה מִפְּנֵיהֶם.", 
            "אָמַר לוֹ הַקֹּדֶשׁ בָּרוּךְ הוּא:", 
            "אַתָּה פִנִּיתָ מִפְּנֵי בָּנַי,", 
            "אַף אֲנִי אֶקְרָא הָאָרֶץ עַל שְׁמָךְ,", 
            "וְאֶתֵּן לָךְ אֶרֶץ יָפָה כְּאַרְצָךְ.", 
            "וְאֵי זוֹ זוֹ? זוֹ אַפְרִיקָא.", 
            "וְכֵן הוּא אוֹמֵר: (בְּרֵאשִׁית י,טו)", 
            "\"וּכְנַעַן יָלַד אֶת צִידֹן בְּכֹרוֹ וְאֶת חֵת.\"", 
            "וּכְתִיב: (בְּרֵאשִׁית כג,ה-ו)", 
            "\"וַיַּעֲנוּ בְנֵי חֵת אֶת אַבְרָהָם לֵאמֹר לוֹ:", 
            "שְׁמָעֵנוּ אֲדֹנִי נְשִׂיא אֱלֹהִים אַתָּה בְּתוֹכֵנוּ,", 
            "בְּמִבְחַר קְבָרֵינוּ קְבֹר אֶת מֵתֶךָ,", 
            "אִישׁ מִמֶּנּוּ אֶת קִבְרוֹ לֹא יִכְלֶה מִמְּךָ מִקְּבֹר מֵתֶךָ.\"", 
            "אָמַר לָהֶם הַקֹּדֶשׁ בָּרוּךְ הוּא:", 
            "אַתֶּם כִּבַּדְתֶּם אֶת יְדִידַי,", 
            "אַף אֲנִי אֶקְרָא הָאָרֶץ עַל שִׁמְכֶם,", 
            "וְאֶתֵּן לָכֶם אֶרֶץ יָפָה כְּאַרְצְכֶם", 
            "וְאֵי זוֹ זוֹ? זוֹ אַפְרִיקִי.", 
            " (שְׁמוֹת יג,יא)", 
            "\"כַּאֲשֶׁר נִשְׁבַּע לְךָ\".", 
            "וְהֵיכָן נִשְׁבַּע לָךְ? (שְׁמוֹת ו,ח)", 
            "\"וְהֵבֵאתִי אֶתְכֶם אֶל הָאָרֶץ", 
            "אֲשֶׁר נָשָׂאתִי אֶת יָדִי לָתֵת אֹתָהּ לְאַבְרָהָם לְיִצְחָק וּלְיַעֲקֹב,", 
            "וְנָתַתִּי אֹתָהּ לָכֶם מוֹרָשָׁה, אֲנִי יי.\"", 
            "(שְׁמוֹת יג,יא)", 
            "\"וְלַאֲבֹתֶיךָ\".", 
            "וְהֵיכָן נִשְׁבַּע לַאֲבוֹתֶיךָ?", 
            "בְּאַבְרָהָם כְּתִיב: (בְּרֵאשִׁית טו,יח)", 
            "\"בַּיּוֹם הַהוּא כָּרַת יי אֶת אַבְרָם בְּרִית לֵאמֹר\";", 
            "בְּיִצְחָק כְּתִיב: (בְּרֵאשִׁית כו,ג)", 
            "\"גּוּר בָּאָרֶץ הַזֹּאת, וְאֶהְיֶה עִמְּךָ וַאֲבָרְכֶךָּ,", 
            "כִּי לְךָ וּלְזַרְעֲךָ אֶתֵּן אֶת כָּל הָאֲרָצֹת הָאֵל,", 
            "וַהֲקִמֹתִי אֶת הַשְּׁבֻעָה אֲשֶׁר נִשְׁבַּעְתִּי לְאַבְרָהָם אָבִיךָ.\"", 
            "בְּיַעֲקֹב כְּתִיב: (בְּרֵאשִׁית כח,יג)", 
            "\"הָאָרֶץ אֲשֶׁר אַתָּה שֹׁכֵב עָלֶיהָ, לְךָ אֶתְּנֶנָּה וּלְזַרְעֶךָ.\"", 
            "(שְׁמוֹת יג,יא)", 
            "\"וּנְתָנָהּ לָךְ\",", 
            "שֶׁלֹּא תְּהֵא בְעֵינֶיךָ כִּירוּשַׁת אָבוֹת,", 
            "אֶלָּא תְּהֵא בְעֵינֶיךָ כְּאִלּוּ הַיּוֹם נְתוּנָה לָךְ.", 
            "(שְׁמוֹת יג,יב)", 
            "\"וְהַעֲבַרְתָּ כָל פֶּטֶר רֶחֶם\".", 
            "אֵין הַעֲבָרָה אֶלָּא הַפְרָשָׁה.", 
            "וְכֵן הוּא אוֹמֵר: (בְּמִדְבַּר כז,ח)", 
            "\"וְהַעֲבַרְתֶּם אֶת נַחֲלָתוֹ לְבִתּוֹ\".", 
            "שִׁמְעוֹן בֶּן עַזַּי אוֹמֵר:", 
            "\"וְהַעֲבַרְתָּ\", מַה תִּלְמֹד לוֹמַר?", 
            "לְפִי שֶׁהוּא אוֹמֵר: (וַיִּקְרָא כז,לב)", 
            "\"כֹּל אֲשֶׁר יַעֲבֹר תַּחַת הַשָּׁבֶט\",", 
            "שׁוֹמֵעַ אֲנִי, אַף הַיָּתוֹם בְּמַשְׁמָע!", 
            "וְהַדִּין נוֹתֵן:", 
            "וּמָה, אִם בַּעַל מוּם, שֶׁאֵינוֹ כָשֵׁר לְגַבֵּי מִזְבֵּחַ,", 
            "הֲרֵי הוּא נִכְנָס לַדֵּיר לְהִתְעַשֵּׂר,", 
            "יָתוֹם, שֶׁהוּא כָשֵׁר לְגַבֵּי מִזְבֵּחַ,", 
            "לֹא יְהֵא נִכְנָס לַדֵּיר לְהִתְעַשֵּׂר?", 
            "וַהֲרֵי הַלָּקוּחַ יוֹכִיחַ,", 
            "שֶׁהוּא כָשֵׁר עַל גַּבֵּי הַמִּזְבֵּחַ,", 
            "וְאֵינוֹ נִכְנָס לַדֵּיר לְהִתְעַשֵּׂר!", 
            "הוּא יוֹכִיחַ עַל הַיָּתוֹם,", 
            "אַף עַל פִּי שֶׁהוּא כָשֵׁר עַל גַּבֵּי הַמִּזְבֵּחַ,", 
            "לֹא יְהֵא נִכְנָס לַדֵּיר לְהִתְעַשֵּׂר.", 
            "לֹא! אִם אָמַרְתָּ בַּלָּקוּחַ, שֶׁאֵינוֹ נוֹלָד בִּרְשׁוּתוֹ,", 
            "לְכָךְ אֵינוֹ נִכְנָס לַדֵּיר לְהִתְעַשֵּׂר,", 
            "תֹּאמַר בַּיָּתוֹם, שֶׁנּוֹלַד בִּרְשׁוּתוֹ,", 
            "לְכָךְ יְהֵא נִכְנָס לַדֵּיר לְהִתְעַשֵּׂר.", 
            "לֹא זָכִיתִי מִן הַדִּין,", 
            "נֶאֱמַר כָּאן 'עֲבָרָה' וְנֶאֱמַר לְהַלָּן 'עֲבָרָה';", 
            "מָה 'עֲבָרָה' הָאֲמוּרָה כָּאן,", 
            "אֵין קְדֻשָּׁה חָלָה עָלָיו אֶלָּא בְחַיֵּי אִמּוֹ,", 
            "אַף 'עֲבָרָה' הָאֲמוּרָה לְהַלָּן,", 
            "דִּין הוּא שֶׁלֹּא תְהֵא קְדֻשָּׁה חָלָה עָלָיו אֶלָּא בְּחַיֵּי אִמּוֹ.", 
            "אִי מַה כָּאן זְכָרִים, אַף לְהַלָּן זְכָרִים,", 
            "תִּלְמֹד לוֹמַר \"כֹּל אֲשֶׁר יַעֲבֹר תַּחַת הַשָּׁבֶט\",", 
            "אֶחָד זְכָרִים וְאֶחָד נְקֵבוֹת בְּמַשְׁמָע.", 
            "(שְׁמוֹת יג,יב)", 
            "\"וְכָל פֶּטֶר שֶׁגֶר בְּהֵמָה\".", 
            "אֵין פֶּטֶר שֶׁגֶר בְּהֵמָה אֶלָּא שֶׁשִּׁגְּרַתּוּ אִמּוֹ.", 
            "יְהֵא פָּטוּר מִן הַבְּכוֹרָה,", 
            "וְהַבָּא אַחֲרָיו אֵינוֹ בְּכוֹר.", 
            "(שְׁמוֹת יג,יב)", 
            "\"אֲשֶׁר יִהְיֶה לְךָ\",", 
            "לְהוֹצִיא אֶת הַמּוֹכֵר עֹבֶר בְּהֶמְתּוֹ לַגּוֹי.", 
            "מַשְׁמָע,", 
            "מוֹצִיא אֲנִי אֶת הַמּוֹכֵר עֹבֶר בְּהֶמְתּוֹ לַגּוֹי,", 
            "וּמֵבִיא אֲנִי אֶת הַלּוֹקֵחַ עֹבֶר בְּהֶמְתּוֹ שֶׁלַּגּוֹי!", 
            "תִּלְמֹד לוֹמַר: (דְּבָרִים טו,יט)", 
            "\"אֲשֶׁר יִוָּלֵד בִּבְקָרְךָ וּבְצֹאנְךָ\",", 
            "לְהוֹצִיא אֶת הַלּוֹקֵחַ עֹבֶר בְּהֶמְתּוֹ שֶׁלַּגּוֹי.", 
            "(שְׁמוֹת יג,יב)", 
            "\"הַזְּכָרִים לַיי\".", 
            "מִכָּן הָיָה רַבִּי יוֹסֵה הַגָּלִילִי אוֹמֵר:", 
            "רָחֵל שֶׁלֹּא בִכֵּרָה וְיָלְדָה שְׁנֵי זְכָרִים,", 
            "וְיָצְאוּ שְׁנֵי רָאשֵׁיהֶם כְּאַחַת,", 
            "שְׁנֵיהֶם לַכֹּהֵן, שֶׁנֶּאֱמַר: (שְׁמוֹת יג,יב)", 
            "\"הַזְּכָרִים לַיי\".", 
            "וַחֲכָמִים אוֹמְרִים:", 
            "אֵי אֶפְשָׁר!", 
            "אֶלָּא אֶחָד לוֹ, וְאֶחָד לַכֹּהֵן.", 
            "(שְׁמוֹת יג,יג)", 
            "\"וְכָל פֶּטֶר חֲמֹר תִּפְדֶּה בְשֶׂה\".", 
            "בְּשֶׂה וְלֹא בְעֵגֶל, וְלֹא בְחַיָּה,", 
            "וְלֹא בִשְׁחוּטָה וְלֹא בִטְרֵפָה,", 
            "וְלֹא בַּכּוֹי וְלֹא בְכִלְאַיִם.", 
            "(שְׁמוֹת לד,כ)", 
            "\"וּפֶטֶר חֲמוֹר תִּפְדֶּה בְשֶׂה\", לָמָּה נֶאֱמַר?", 
            "לְפִי שֶׁנֶּאֱמַר: (בְּמִדְבַּר יח,טו)", 
            "\"אַךְ פָּדֹה תִפְדֶּה\",", 
            "שׁוֹמֵעַ אֲנִי, כָּל בְּכוֹר בְּהֵמָה טְמֵאָה בְמַשְׁמָע!", 
            "תִּלְמֹד לוֹמַר: (שְׁמוֹת יג,יג)", 
            "\"וְכָל פֶּטֶר חֲמֹר תִּפְדֶּה בְשֶׂה\",", 
            "פֶּטֶר חֲמוֹר אַתָּה פוֹדֶה,", 
            "וְאֵי אַתָּה פוֹדֶה כָּל בְּכוֹר בְּהֵמָה טְמֵאָה.", 
            "וַעֲדַיִן אֲנִי אוֹמֵר,", 
            "פֶּטֶר חֲמוֹר תִּפְדֶּה בְשֶׂה,", 
            "וּשְׁאָר בְּהֵמָה טְמֵאָה בִּכְסוּת וְכֵלִים!", 
            "תִּלְמֹד לוֹמַר עוֹד בְמָקוֹם אֶחָד: (שְׁמוֹת לד,כ)", 
            "\"וּפֶטֶר חֲמוֹר תִּפְדֶּה בְשֶׂה\",", 
            "פֶּטֶר חֲמוֹר אַתָּה פוֹדֶה,", 
            "וְאֵי אַתָּה פוֹדֶה בְּכוֹר שְׁאָר בְּהֵמָה טְמֵאָה.", 
            "אִם כֵּן, מַה תִּלְמֹד לוֹמַר \"אַךְ פָּדֹה תִפְדֶּה\"?", 
            "אֶלָּא אִם אֵינוֹ עִנְיָן שֶׁפּוֹדִין בְּכוֹר בְּהֵמָה טְמֵאָה,", 
            "תְּנֵהוּ עִנְיָן שֶׁמַּקְדִּישִׁין בְּהֵמָה טְמֵאָה לְבֶדֶק הַבַּיִת,", 
            "וּפוֹדִין אוֹתָהּ מֵהֶקְדֵּשׁ בֶּדֶק הַבַּיִת.", 
            "(שְׁמוֹת יג,יג)", 
            "\"וְאִם לֹא תִפְדֶּה, וַעֲרַפְתּוֹ\".", 
            "מִכָּן אָמְרוּ:", 
            "מִצְוַת פְּדִיָּה קוֹדֶמֶת לְמִצְוַת עֲרִיפָה.", 
            "דָּבָר אַחֵר: (שְׁמוֹת יג,יג)", 
            "\"וְאִם לֹא תִפְדֶּה, וַעֲרַפְתּוֹ\",", 
            "אִם אֵין אַתָּה פוֹדֵהוּ, עָרְפֵהוּ!", 
            "הוֹאִיל וְאִבַּדְתָּ נִכְסֵי כֹּהֵן, אַף נְכָסֶיךָ יֹאבֵדוּ!", 
            "וּמְנַיִן שֶׁאָסוּר בַּהֲנָאָה?", 
            "נֶאֱמַר כָּאן 'עֲרִיפָה', וְנֶאֱמַר לְהַלָּן 'עֲרִיפָה';", 
            "מַה לְּהַלָּן אָסוּר בַּהֲנָאָה,", 
            "אַף כָּאן אָסוּר בַּהֲנָאָה.", 
            "(שְׁמוֹת יג,יג)", 
            "\"וְכֹל בְּכוֹר אָדָם בְּבָנֶיךָ תִּפְדֶּה\",", 
            "לָמָּה נֶאֱמַר?", 
            "לְפִי שֶׁהוּא אוֹמֵר: (בְּמִדְבַּר יח,טז)", 
            "\"וּפְדוּיָו מִבֶּן חֹדֶשׁ תִּפְדֶּה\", כְּלָל;", 
            "\"בְּעֶרְכְּךָ כֶּסֶף חֲמֵשֶׁת שְׁקָלִים\", פְּרָט.", 
            "כְּלָל וּפְרָט, אֵין בַּכְּלָל אֶלָּא מַה שֶּׁבַּפְּרָט.", 
            "וּכְשֶׁהוּא אוֹמֵר: (שְׁמוֹת יג,יג)", 
            "\"כֹל בְּכוֹר אָדָם בְּבָנֶיךָ תִּפְדֶּה\",", 
            "חָזַר וְכָלַל, אוֹ כָלַל בַּכְּלָל הָרִאשׁוֹן?", 
            "אָמַרְתָּ, לָאו אֶלָּא כְּלָל וּפְרָט וּכְלָל,", 
            "אֵי אַתָּה דָן אֶלָּא כְּעֵין הַפְּרָט.", 
            "מַה הַפְּרָט מְפֹרָשׁ בַּנְּכָסִים הַמִּטַּלְטְלִים,", 
            "שֶׁאֵין לָהֶם אַחְרָיוּת, וְגוּפָן מָמוֹן,", 
            "אַף אֲנִי,", 
            "אֵינִי מַרְבֶּה אֶלָּא נְכָסִים שֶׁאֵין לָהֶם אַחְרָיוּת וְגוּפָן מָמוֹן.", 
            "מִכָּן אָמְרוּ:", 
            "בַּכֹּל פּוֹדִין בְּכוֹרֵי אָדָם,", 
            "חוּץ מֵעֲבָדִים וּשְׁטָרוֹת וְקַרְקָעוֹת וְהֶקְדֵּשׁוֹת.", 
            "רַבִּי אוֹמֵר:", 
            "בַּכֹּל פּוֹדִין בְּכוֹרֵי אָדָם, חוּץ מִשְּׁטָרוֹת.", 
            "דָּבָר אַחֵר: (שְׁמוֹת יג,יג)", 
            "\"וְכֹל בְּכוֹר אָדָם בְּבָנֶיךָ תִּפְדֶּה\".", 
            "הֲרֵי שֶׁהָיוּ לוֹ חֲמִשָּׁה בְכוֹרוֹת מֵחָמֵשׁ נָשִׁים,", 
            "מְנַיִן שֶׁחַיָּב לִפְדּוֹת אֶת כֻּלָּן?", 
            "תִּלְמֹד לוֹמַר \" וְכֹל בְּכוֹר אָדָם בְּבָנֶיךָ תִּפְדֶּה\".", 
            "(שְׁמוֹת יג,טו)", 
            "\"וְכָל בְּכוֹר בָּנַי אֶפְדֶּה\".", 
            "מְנַיִן אִם לֹא פְדָאוֹ אָבִיו,", 
            "הוּא יִפְדֶּה אֶת עַצְמוֹ?", 
            "תִּלְמֹד לוֹמַר \"וְכָל בְּכוֹר בָּנַי אֶפְדֶּה.\"", 
            "רַבִּי יוֹסֵה הַגָּלִילִי אוֹמֵר:", 
            "הוֹאִיל וְאָמְרָה תּוֹרָה,", 
            "פְּדֵה אֶת בְּנָךְ, וְלַמֵּד אֶת בְּנָךְ תּוֹרָה,", 
            "אִם לָמַדְתָּ עַל תַּלְמוּד תּוֹרָה,", 
            "שֶׁאִם לֹא לִמְּדוֹ אָבִיו, הוּא מְלַמֵּד לְעַצְמוֹ,", 
            "כָּךְ, אִם לֹא פְדָאוֹ אָבִיו, הוּא פוֹדֶה אֶת עַצְמוֹ.", 
            "לֹא! אִם אָמַרְתָּ בְּתַלְמוּד תּוֹרָה,", 
            "שֶׁהוּא שָׁקוּל כְּנֶגֶד הַכֹּל,", 
            "שֶׁאִם לֹא לִמְּדוֹ אָבִיו, הוּא מְלַמֵּד לְעַצְמוֹ,", 
            "תֹּאמַר בְּפְדִיָּה,", 
            "שֶׁאֵינָהּ שְׁקוּלָה כְּנֶגֶד הַכֹּל,", 
            "לְכָךְ, אִם לֹא פְדָאוֹ אָבִיו,", 
            "הוּא לֹא יִפְדֶּה אֶת עַצְמוֹ!", 
            "וַהֲרֵי הַמִּילָה תּוֹכִיחַ,", 
            "שֶׁאֵינָהּ שְׁקוּלָה כְּנֶגֶד הַכֹּל,", 
            "וְאִם לֹא מָלוֹ אָבִיו, הוּא מָל אֶת עַצְמוֹ.", 
            "כָּךְ, אִם לֹא פְדָאוֹ אָבִיו, הוּא יִפְדֶּה אֶת עַצְמוֹ.", 
            "לֹא! אִם אָמַרְתָּ בַּמִּילָה,", 
            "שֶׁחַיָּבִין עָלֶיהָ כָּרֵת,", 
            "שֶׁאִם לֹא מָלוֹ אָבִיו, הוּא מָל אֶת עַצְמוֹ,", 
            "תֹּאמַר בְּפְדִיָּה,", 
            "שֶׁאֵין חַיָּבִין עָלֶיהָ כָּרֵת,", 
            "לְכָךְ, אִם לֹא פְדָאוֹ אָבִיו, הוּא לֹא יִפְדֶּה אֶת עַצְמוֹ!", 
            "אָמַרְתָּ הֲפָרֵשׁ וְאָדוּן בִּנְיַן אָב מִבֵּין שְׁלָשְׁתָּן:", 
            "לֹא הֲרֵי מִילָה כַּהֲרֵי תַלְמוּד,", 
            "וְלֹא הֲרֵי תַלְמוּד כַּהֲרֵי מִילָה,", 
            "וְלֹא זֶה וָזֶה כַּהֲרֵי פְדִיָּה,", 
            "וְלֹא הֲרֵי פְדִיָּה כַּהֲרֵי זֶה וָזֶה.", 
            "הַצַּד הַשָּׁוֶה שֶׁבָּהֶן,", 
            "שֶׁהוּא מִצְוַת הָאָב עַל הַבֵּן.", 
            "אִם לֹא עָשָׂה לוֹ אָבִיו, יַעֲשֶׂה הוּא לְעַצְמוֹ.", 
            "אַף כָּל שֶׁהוּא מִצְוַת הָאָב עַל הַבֵּן,", 
            "אִם לֹא עָשָׂה לוֹ אָבִיו, הוּא יַעֲשֶׂה לְעַצְמוֹ.", 
            "מִכָּן אָמְרוּ:", 
            "מִן הַתּוֹרָה, חַיָּב אָדָם", 
            "לָמוּל אֶת בְּנוֹ,", 
            "וְלִפְדּוֹתוֹ,", 
            "וּלְלַמְּדוֹ תוֹרָה,", 
            "וּלְלַמְּדוֹ אֻמָּנוּת,", 
            "וּלְהַשִּׂיאוֹ אִשָּׁה.", 
            "רַבִּי עֲקִיבָה אוֹמֵר:", 
            "אַף לְלַמְּדוֹ שַׁיִט.", 
            "רַבִּי אוֹמֵר:", 
            "אַף יִשּׁוּב מְדִינָה.", 
            "(שְׁמוֹת יג,יד)", 
            "\"וְהָיָה כִּי יִשְׁאָלְךָ בִנְךָ מָחָר\".", 
            "יֵשׁ מָחָר עַכְשָׁו, וְיֵשׁ מָחָר לְאַחַר זְמַן.", 
            "\"מָחָר לֵאמֹר\", מָה זֹאת?", 
            "הֲרֵי מָחָר לְאַחַר זְמַן;", 
            "(שְׁמוֹת ח,יט) \"מָחָר יִהְיֶה הָאֹת הַזֶּה\", הֲרֵי מָחָר עַכְשָׁו.", 
            "(שְׁמוֹת יז,ט) \"מָחָר אָנֹכִי נִצָּב\", הֲרֵי מָחָר עַכְשָׁו;", 
            "(יְהוֹשֻׁעַ כב,כד) \"מָחָר יֹאמְרוּ בְנֵיכֶם לְבָנֵינוּ\",", 
            "הֲרֵי מָחָר לְאַחַר זְמַן.", 
            "(דְּבָרִים ו,כ)", 
            "\"מָה הָעֵדֹת וְהַחֻקִּים וְהַמִּשְׁפָּטִים", 
            "אֲשֶׁר צִוָּה יי אֱלֹהֵינוּ אֶתְכֶם?\"", 
            "נִמְצֵאתָ אוֹמֵר, אַרְבָּעָה בָנִים הֵם:", 
            "אֶחָד חָכָם, וְאֶחָד רָשָׁע,", 
            "וְאֶחָד תָּם, וְאֶחָד שֶׁאֵינוֹ יוֹדֵעַ לִשְׁאֹל.", 
            "חָכָם מַה הוּא אוֹמֵר? (דְּבָרִים ו,כ)", 
            "\"מָה הָעֵדֹת וְהַחֻקִּים וְהַמִּשְׁפָּטִים", 
            "אֲשֶׁר צִוָּה יי אֱלֹהֵינוּ\" אוֹתָנוּ?", 
            "אַף אַתָּה, פְּתַח לוֹ בְּהִלְכוֹת הַפֶּסַח:", 
            "אֵין מַפְטִירִין אַחַר הַפֶּסַח אֶפִּיקוֹמוֹן. &lt;epikõmon: מה=\"\" שֶׁבָּא=\"\" אַחַר=\"\" הסעודה,=\"\" קינוח=\"\"&gt;", 
            "רָשָׁע מַה הוּא אוֹמֵר? (שְׁמוֹת יב,כו)", 
            "\"מָה הָעֲבֹדָה הַזֹּאת לָכֶם?\" לָכֶם וְלֹא לוֹ.", 
            "וּלְפִי שֶׁהוֹצִיא אֶת עַצְמוֹ מִן הַכְּלָל וְכָפַר בָּעִקָּר,", 
            "אַף אַתָּה, הַקְהֵה אֶת שִׁנָּיו וֶאֱמֹר לוֹ: (שְׁמוֹת יג,ח)", 
            "\"בַּעֲבוּר זֶה עָשָׂה יי לִי בְּצֵאתִי מִמִּצְרָיִם\", לִי וְלֹא לָךְ!", 
            "אִלּוּ הָיִיתָ שָׁם, לֹא הָיִיתָ נִגְאָל.", 
            "תָּם, מַה הוּא אוֹמֵר? (שְׁמוֹת יג,יד)", 
            "\"מַה זֹּאת?", 
            "\"וְאָמַרְתָּ אֵלָיו:", 
            "בְּחֹזֶק יָד הוֹצִיאָנוּ יי מִמִּצְרַיִם, מִבֵּית עֲבָדִים.\"", 
            "וְשֶׁאֵינוֹ יוֹדֵעַ לִשְׁאֹל, אַתְּ פְּתַח לוֹ!", 
            "שֶׁנֶּאֱמַר: (שְׁמוֹת יג,ח)", 
            "\"וְהִגַּדְתָּ לְבִנְךָ בַּיּוֹם הַהוּא לֵאמֹר:", 
            "בַּעֲבוּר זֶה עָשָׂה יי לִי בְּצֵאתִי מִמִּצְרָיִם.\"", 
            "דָּבָר אַחֵר: (דְּבָרִים ו,כ)", 
            "\"מָה הָעֵדֹת וְהַחֻקִּים\".", 
            "רַבִּי אֱלִיעֶזֶר אוֹמֵר:", 
            "\"מְנַיִן אַתָּה אוֹמֵר,", 
            "שֶׁאִם הָיְתָה חֲבוֹרָה שֶׁלַּחֲכָמִים אוֹ שֶׁלְּתַלְמִידִים,", 
            "שֶׁצְּרִיכִים לַעֲסֹק בְּהִלְכוֹת פֶּסַח עַד חֲצוֹת?", 
            "לְכָךְ נֶאֱמַר: (דְּבָרִים ו,כ)", 
            "\"כִּי יִשְׁאָלְךָ בִנְךָ מָחָר לֵאמֹר:", 
            "מָה הָעֵדֹת וְהַחֻקִּים וְהַמִּשְׁפָּטִים", 
            "אֲשֶׁר צִוָּה יי אֱלֹהֵינוּ אֶתְכֶם.\"", 
            "(שְׁמוֹת יג,טו)", 
            "\"וַיְהִי כִּי הִקְשָׁה פַרְעֹה לְשַׁלְּחֵנוּ\",", 
            "שׁוֹמֵעַ אֲנִי, מֵאֵלָיו!", 
            "תִּלְמֹד לוֹמַר: (שְׁמוֹת יא,י)", 
            "\"וַיְחַזֵּק יי אֶת לֵב פַּרְעֹה,", 
            "וְלֹא שִׁלַּח אֶת בְּנֵי יִשְׂרָאֵל מֵאַרְצוֹ.\"", 
            "(שְׁמוֹת יג,טו)", 
            "\"וַיַּהֲרֹג יי כָּל בְּכוֹר בְּאֶרֶץ מִצְרַיִם,", 
            "מִבְּכֹר אָדָם וְעַד בְּכוֹר בְּהֵמָה,", 
            "עַל כֵּן אֲנִי זֹבֵחַ לַיי כָּל פֶּטֶר רֶחֶם הַזְּכָרִים,", 
            "וְכָל בְּכוֹר בָּנַי אֶפְדֶּה.\"", 
            "מִכָּן אָמְרוּ:", 
            "זוֹבְחִין בְּכוֹרֵי בְהֵמָה כְּנֶגֶד בְּכוֹרֵי בְהֵמָה,", 
            "וּפוֹדִין בְּכוֹרֵי אָדָם כְּנֶגֶד בְּכוֹרֵי אָדָם.", 
            "(שְׁמוֹת יג,טז)", 
            "\"וְהָיָה לְאוֹת עַל יָדְכָה וּלְטוֹטָפֹת בֵּין עֵינֶיךָ,", 
            "כִּי בְּחֹזֶק יָד הוֹצִיאָנוּ יי מִמִּצְרָיִם.\"", 
            "בְּאַרְבָּעָה מְקוֹמוֹת מַזְכִּיר פָּרָשַׁת תְּפִלִּין:", 
            "(שְׁמוֹת יג,ב) \"קַדֶּשׁ לִי\",", 
            "(שְׁמוֹת יג,יא) \"וְהָיָה כִּי יְבִאֲךָ\",", 
            "(דְּבָרִים ו,ד) \"שְׁמַע\",", 
            "(דְּבָרִים יא,יג) \"וְהָיָה אִם שָׁמֹעַ\".", 
            "מִכָּן אָמְרוּ:", 
            "מִצְוַת תְּפִלִּין,", 
            "אַרְבַּע פַּרְשִׁיּוֹת שֶׁלַּיָּד הֵם כֶּרֶךְ אֶחָד;", 
            "אַרְבַּע פַּרְשִׁיּוֹת שֶׁלָּרֹאשׁ הֵם אַרְבַּע טוֹטָפוֹת,", 
            "וְאֵלּוּ הֵן:", 
            "\"קַדֶּשׁ לִי\", \"וְהָיָה כִּי יְבִאֲךָ\",", 
            "\"שְׁמַע\", \"וְהָיָה אִם שָׁמֹעַ\".", 
            "כּוֹתְבָן כְּסִדְרָן,", 
            "וְאִם כְּתָבָן שֶׁלֹּא כְסִדְרָן, הֲרֵי אֵלּוּ יִגָּנֵזוּ.", 
            "חַסְלַת מַסֶּכְתָּא דְפִסְחָא, וְהָיְתָה הַרְוָחָה."
        ]
    ], 
    "heTitleVariants": [
        "מכילתא דרבי ישמעאל"
    ], 
    "versionSource": "http://he.wikisource.org/wiki/%D7%9E%D7%9B%D7%99%D7%9C%D7%AA%D7%90_%D7%9E%D7%A0%D7%95%D7%A7%D7%93%D7%AA_%D7%95%D7%9E%D7%A2%D7%95%D7%A6%D7%91%D7%AA_%D7%9E%D7%A1%D7%9B%D7%AA%D7%90_%D7%93%D7%A4%D7%A1%D7%97%D7%90_%D7%91%D7%90#.D7.9E.D6.B7.D7.A1.D6.B6.D6.BC.D7.9B.D6.B0.D7.AA.D6.B8.D6.BC.D7.90_.D7.93.D6.B0.D7.A4.D6.B4.D7.A1.D6.B0.D7.97.D6.B8.D7.90_.D7.91.D6.B9.D6.BC.D7.90_.D7.A4.D6.B8.D6.BC.D7.A8.D6.B8.D7.A9.D6.B8.D7.81.D7.94_.D7.94", 
    "maps": [], 
    "heTitle": "מכילתא דרבי ישמעאל", 
    "titleVariants": [
        "Mekhilta d'Rabbi Yishmael"
    ], 
    "textDepth": 2, 
    "categories": [
        "Midrash"
    ]
}