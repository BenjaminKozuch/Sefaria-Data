{
    "versionTitle": "מַסֶּכְתָּא דְפִסְחָא בֹּא פָּרָשָׁה יא", 
    "sectionNames": [
        "Masechta", 
        "Parsha"
    ], 
    "language": "he", 
    "title": "Mekhilta d'Rabbi Yishmael", 
    "text": [
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "[עריכה]", 
            "\"וַיִּקְרָא מֹשֶׁה לְכָל זִקְנֵי יִשְׂרָאֵל\".", 
            "מְלַמֵּד שֶׁעֲשָׂאָן בֵּית דִּין.", 
            "\"וַיֹּאמֶר אֲלֵהֶם\".", 
            "הַדִּבֵּר מִפִּי מֹשֶׁה, לֵאמֹר לְכָל יִשְׂרָאֵל.", 
            "דִּבְרֵי רַבִּי יֹאשִׁיָּה.", 
            "רַבִּי יוֹנָתָן אוֹמֵר:", 
            "הַדִּבֵּר מִפִּי מֹשֶׁה, לֵאמֹר לַזְּקֵנִים,", 
            "וְהַזְּקֵנִים לֵאמֹר לְכָל יִשְׂרָאֵל.", 
            "נָם לוֹ רַבִּי יֹאשִׁיָּה:", 
            "אֶחָד זֶה וְאֶחָד זֶה.", 
            "מָה נִשְׁתַּנָּה הַדִּבֵּר הַזֶּה מִכָּל הַדִּבְּרוֹת שֶׁבַּתּוֹרָה?", 
            "שֶׁכֻּלָּן הָיוּ מִפִּי מֹשֶׁה לֵאמֹר לְכָל יִשְׂרָאֵל,", 
            "אַף כָּאן הַדִּבֵּר מִפִּי מֹשֶׁה לֵאמֹר לְכָל יִשְׂרָאֵל.", 
            "וּמַה תִּלְמֹד לוֹמַר \"וַיֹּאמֶר אֲלֵהֶם\"?", 
            "אֶלָּא שֶׁמֹּשֶׁה חָלַק כָּבוֹד לַזְּקֵנִים.", 
            "וְכֵן הַקֹּדֶשׁ בָּרוּךְ הוּא אָמַר לְמֹשֶׁה:", 
            "\"מֹשֶׁה! חֲלֹק כָּבוֹד לַזְּקֵנִים!\"", 
            "שֶׁנֶּאֱמַר: (שְׁמוֹת ג,טז)", 
            "\"לֵךְ וְאָסַפְתָּ אֶת זִקְנֵי יִשְׂרָאֵל וְאָמַרְתָּ אֲלֵהֶם:", 
            "יי אֱלֹהֵי אֲבֹתֵיכֶם נִרְאָה אֵלַי\".", 
            "וּכְתִיב: (שְׁמוֹת ד,כט)", 
            "\"וַיֵּלֶךְ מֹשֶׁה וְאַהֲרֹן,", 
            "וַיַּאַסְפוּ אֶת כָּל זִקְנֵי בְּנֵי יִשְׂרָאֵל.\"", 
            "\"מִשְׁכוּ וּקְחוּ לָכֶם צֹאן\"", 
            "\"מִשְׁכוּ\", מִי שֶׁיֵּשׁ לוֹ,", 
            "\"וּקְחוּ\", מִי שֶׁאֵין לוֹ.", 
            "רַבִּי יוֹסֵה הַגָּלִילִי אוֹמֵר:", 
            "מִשְׁכוּ יְדֵיכֶם מֵעֲבוֹדָה זָרָה, וְהִדָּבְקוּ בַּמִּצְוָה.", 
            "רַבִּי יִשְׁמָעֵאל אוֹמֵר:", 
            "\"בָּא הַכָּתוּב לְלַמְּדָךְ", 
            "שֶׁלָּעוֹלָם נִמְנִין עַל הַפֶּסַח וּמוֹשְׁכִין אֶת יְדֵיהֶם מִמֶּנּוּ,", 
            "עַד שֶׁיִּשָּׁחֵט,", 
            "וּבִלְבַד שֶׁיַּנִּיחַ אֶת הַפֶּסַח כָּל שֶׁהוּא.", 
            "רַבִּי יִצְחָק אוֹמֵר:", 
            "בָּא הַכָּתוּב לְלַמְּדָךְ עַל בְּהֵמָה דַּקָּה,", 
            "שֶׁהִיא נִקְנֵית בִּמְשִׁיכָה.", 
            "\"וְשַׁחֲטוּ הַפָּסַח\"", 
            "מִצְוָה שֶׁיִּשְׁחֲטֶנּוּ לִשְׁמוֹ,", 
            "אֲבָל שְׁחָטוֹ שֶׁלֹּא לִשְׁמוֹ, עָבַר עַל מִצְוָה.", 
            "שׁוֹמֵעַ אֲנִי, יֻכְשַׁר,", 
            "תִּלְמֹד לוֹמַר \"מִשְׁכוּ וּקְחוּ לָכֶם\",", 
            "שָׁנָה עָלָיו הַכָּתוּב לִפְסֹל.", 
            "מִכָּן אָמְרוּ:", 
            "כָּל הַזְּבָחִים שֶׁלֹּא נִזְבְּחוּ לִשְׁמָן כְּשֵׁרִין,", 
            "אֶלָּא שֶׁלֹּא עָלוּ לְשׁוּם חוֹבָה לַבְּעָלִים,", 
            "חוּץ מִן הַפֶּסַח וּמִן הַחַטָּאת.", 
            "\"וּלְקַחְתֶּם אֲגֻדַּת אֵזוֹב\",", 
            "מִכָּן אַתָּה לָמֵד כָּל הַלְּקִיחוֹת שֶׁבַּתּוֹרָה.", 
            "הוֹאִיל וְנֶאֶמְרוּ לְקִיחוֹת בַּתּוֹרָה סְתָם,", 
            "וּפָרַט לָךְ הַכָּתוּב בְּאַחַת מֵהֶן,", 
            "שֶׁאֵינָהּ אֶלָּא אֲגֻדָּה,", 
            "כָּךְ פּוֹרֵט אֲנִי לְכָל הַלְּקִיחוֹת שֶׁבַּתּוֹרָה,", 
            "שֶׁאֵינָם אֶלָּא אֲגֻדּוֹת אֵזוֹב.", 
            "וְלֹא אֵזוֹב יָוָן וְלֹא אֵזוֹב רוֹמִי,", 
            "וְלֹא אֵזוֹב כַּחְלִית וְלֹא אֵזוֹב מִדְבָּרִית,", 
            "וְלֹא כָל אֵזוֹב שֶׁיֵּשׁ עָלָיו שֵׁם לְוַי.", 
            "\"וּטְבַלְתֶּם בַּדָּם\"", 
            "שֶׁיְּהֵא בַדָּם כְּדֵי טְבִילָה.", 
            "\"אֲשֶׁר בַּסַּף\".", 
            "מַגִּיד הַכָּתוּב שֶׁעוּקָה חוֹקֵק בְּצַד הָאַסְקֻפָּה,", 
            "וְשׁוֹחֵט בְּתוֹכָהּ,", 
            "אֵין סַף אֶלָּא אַסְקֻפָּה, שֶׁנֶּאֱמַר: (יְחֶזְקֵאל מג,ח)", 
            "\"בְּתִתָּם סִפָּם אֶת סִפִּי וּמְזוּזָתָם אֵצֶל מְזוּזָתִי,", 
            "וְהַקִּיר בֵּינִי וּבֵינֵיהֶם\",", 
            "וְכָתוּב: (יְשַׁעְיָה ו,ד)", 
            "\"וַיָּנֻעוּ אַמּוֹת הַסִּפִּים\".", 
            "דִּבְרֵי רַבִּי יִשְׁמָעֵאל.", 
            "רַבִּי עֲקִיבָה אוֹמֵר:", 
            "אֵין סַף אֶלָּא כֶּלִי, שֶׁנֶּאֱמַר: (מְלָכִים א ז,נ)", 
            "\"וְהַסִּפּוֹת וְהַמְזַמְּרוֹת\".", 
            "\"וְהִגַּעְתֶּם אֶל הַמַּשְׁקוֹף\",", 
            "מִבִּפְנִים.", 
            "אַתָּה אוֹמֵר מִבִּפְנִים, אוֹ אֵינוֹ אֶלָּא מִבַּחוּץ?", 
            "תִּלְמֹד לוֹמַר \"וְרָאִיתִי אֶת הַדָּם\",", 
            "הַנִּרְאֶה לִי וְלֹא לַאֲחֵרִים.", 
            "דִּבְרֵי רַבִּי יִשְׁמָעֵאל.", 
            "רַבִּי יוֹנָתָן אוֹמֵר:", 
            "מִבִּפְנִים.", 
            "אַתָּה אוֹמֵר מִבִּפְנִים, אוֹ אֵינוֹ אֶלָּא מִבַּחוּץ?", 
            "תִּלְמֹד לוֹמַר \"וְהָיָה הַדָּם לָכֶם לְאֹת\",", 
            "לָכֶם לְאוֹת וְלֹא לַאֲחֵרִים לְאוֹת.", 
            "רַבִּי יִצְחָק אוֹמֵר:", 
            "לֹא כִי, אֶלָּא מִבַּחוּץ,", 
            "כְּדֵי שֶׁיְּהוּ הַמִּצְרִים רוֹאִים,", 
            "וּמְעֵיהֶם מִתְחַתְּכִים.", 
            "\"וְהִגַּעְתֶּם אֶל הַמַּשְׁקוֹף וְאֶל שְׁתֵּי הַמְּזוּזֹת\".", 
            "שׁוֹמֵעַ אֲנִי, אִם הִקְדִּים זֶה לַזֶּה, לֹא יָצָא!", 
            "תִּלְמֹד לוֹמַר:", 
            "\"וְנָתְנוּ עַל שְׁתֵּי הַמְּזוּזֹת וְעַל הַמַּשְׁקוֹף\",", 
            "הָא אִם הִקְדִּים זֶה לַזֶּה, יָצָא.", 
            "נִמְצֵינוּ לְמֵדִים,", 
            "שְׁלֹשָׁה מִזְבְּחוֹת הָיוּ לאֲבוֹתֵינוּ בְמִצְרַיִם:", 
            "הַמַּשְׁקוֹף וּשְׁתֵּי מְזוּזוֹת.", 
            "רַבִּי יִשְׁמָעֵאל אוֹמֵר:", 
            "אַרְבָּעָה הָיוּ:", 
            "הַסַּף, וְהַמַּשְׁקוֹף, וּשְׁתֵּי הַמְּזוּזוֹת.", 
            "\"מִן הַדָּם אֲשֶׁר בַּסָּף\".", 
            "עוֹד לָמָּה נֶאֱמַר?", 
            "וַהֲלֹא כְבָר נֶאֱמַר \"וּטְבַלְתֶּם בַּדָּם אֲשֶׁר בַּסַּף\"?", 
            "וּמַה תִּלְמֹד לוֹמַר \"מִן הַדָּם אֲשֶׁר בַּסָּף\"?", 
            "לְפִי שֶׁהוּא אוֹמֵר \"וְלָקְחוּ מִן הַדָּם וְנָתְנוּ\",", 
            "שׁוֹמֵעַ אֲנִי, טְבִילָה אַחַת לְכֻלָּם!", 
            "תִּלְמֹד לוֹמַר:", 
            "\"וְהִגַּעְתֶּם אֶל הַמַּשְׁקוֹף וְאֶל שְׁתֵּי הַמְּזוּזֹת", 
            "מִן הַדָּם אֲשֶׁר בַּסָּף\",", 
            "עַל כָּל הַגָּעָה, טְבִילָה.", 
            "\"וְאַתֶּם לֹא תֵצְאוּ אִישׁ מִפֶּתַח בֵּיתוֹ עַד בֹּקֶר.\"", 
            "מַגִּיד,", 
            "מִשֶּׁנִּתְּנָה רְשׁוּת לַמַּשְׁחִית לְחַבֵּל,", 
            "אֵינוֹ מַבְחִין בֵּין צַדִּיק לָרָשָׁע,", 
            "שֶׁנֶּאֱמַר: (יְשַׁעְיָה כו,כ)", 
            "\"לֵךְ עַמִּי בֹּא בַחֲדָרֶיךָ וּסְגֹר דְּלָתְךָ בַּעֲדֶךָ,", 
            "חֲבִי כִמְעַט רֶגַע עַד יַעֲבָר-זָעַם.\"", 
            "וְאוֹמֵר: (יְחֶזְקֵאל כא,ח)", 
            "\"הִנְנִי אֵלַיִךְ וְהוֹצֵאתִי חַרְבִּי מִתַּעְרָהּ,", 
            "וְהִכְרַתִּי מִמֵּךְ צַדִּיק וְרָשָׁע.\"", 
            "וְאוֹמֵר: (שְׁמוֹת לג,כב)", 
            "\"וְהָיָה בַּעֲבֹר כְּבֹדִי\".", 
            "\"עַד בֹּקֶר\".", 
            "לְלַמְּדָךְ,", 
            "כְּשֶׁתֵּצֵא לַדֶּרֶךְ,", 
            "הִכָּנֵס בְּכִי טוֹב וְצֵא בְכִי טוֹב.", 
            "וְכֵן אַתָּה מוֹצֵא,", 
            "שֶׁהָאָבוֹת וְהַנְּבִיאִים נָהֲגוּ בְדֶרֶךְ אֶרֶץ:", 
            "\"וַיַּשְׁכֵּם אַבְרָהָם בַּבֹּקֶר\" (בְּרֵאשִׁית כב,ג)", 
            "\"וַיַּשְׁכֵּם יַעֲקֹב בַּבֹּקֶר\" (בְּרֵאשִׁית כח,יח)", 
            "\"וַיַּשְׁכֵּם מֹשֶׁה בַבֹּקֶר\" (שְׁמוֹת לד,ד)", 
            "\"וַיַּשְׁכֵּם יְהוֹשֻׁעַ בַּבֹּקֶר\" (יְהוֹשֻׁעַ ג,א)", 
            "\"וַיַּשְׁכֵּם שְׁמוּאֵל לִקְרַאת שָׁאוּל בַּבֹּקֶר\" (שְׁמוּאֵל א טו,יב)", 
            "וַהֲלֹא דְּבָרִים קַל וָחֹמֶר:", 
            "וַהֲלֹא הָאָבוֹת וְהַנְּבִיאִים,", 
            "שֶׁהָלְכוּ לַעֲשׁוֹת רְצוֹנוֹ שֶׁלְּמִי שֶׁאָמַר וְהָיָה הָעוֹלָם,", 
            "נָהֲגוּ בְדֶרֶךְ אֶרֶץ,", 
            "שְׁאָר בְּנֵי אָדָם, עַל אַחַת כַּמָּה וְכַמָּה!", 
            "וְכֵן הוּא אוֹמֵר: (תְּהִלִּים קד,כ)", 
            "\"תָּשֶׁת חֹשֶׁךְ וִיהִי לָיְלָה\",", 
            "וְאוֹמֵר:", 
            "\"הַכְּפִירִים שֹׁאֲגִים לַטָּרֶף\",", 
            "וְאוֹמֵר:", 
            "\"תִּתֵּן לָהֶם, יִלְקֹטוּן,", 
            "תִּפְתַּח יָדְךָ, יִשְׂבְּעוּן טוֹב.\"", 
            "וְאוֹמֵר:", 
            "\"תִּזְרַח הַשֶּׁמֶשׁ, יֵאָסֵפוּן,", 
            "וְאֶל מְעוֹנֹתָם יִרְבָּצוּן.\"", 
            "מִכָּן וְאֵילָךְ,", 
            "\"יֵצֵא אָדָם לְפָעֳלוֹ,", 
            "וְלַעֲבֹדָתוֹ עֲדֵי עָרֶב.\"", 
            "וְאוֹמֵר:", 
            "\"מָה רַבּוּ מַעֲשֶׂיךָ יי,", 
            "כֻּלָּם בְּחָכְמָה עָשִׂיתָ,", 
            "מָלְאָה הָאָרֶץ קִנְיָנֶךָ.\"", 
            "\"וְעָבַר יי לִנְגֹּף אֶת מִצְרַיִם,", 
            "וְרָאָה אֶת הַדָּם עַל הַמַּשְׁקוֹף וְעַל שְׁתֵּי הַמְּזוּזֹת,", 
            "וּפָסַח יי עַל הַפֶּתַח,", 
            "וְלֹא יִתֵּן הַמַּשְׁחִית לָבֹא אֶל בָּתֵּיכֶם לִנְגֹּף.\"", 
            "רַבִּי יְהוּדָה אוֹמֵר:", 
            "כְּמֶלֶךְ שֶׁהוּא עוֹבֵר מִמָּקוֹם לְמָקוֹם.", 
            "דָּבָר אַחֵר:", 
            "\"וְעָבַר יי\",", 
            "נוֹתֵן הוּא עֶבְרָתוֹ וְיִרְאָתוֹ בְמִצְרַיִם.", 
            "אֵין עֶבְרָה אֶלָּא זַעַם, שֶׁנֶּאֱמַר: (תְּהִלִּים עח,מט)", 
            "\"יְשַׁלַּח בָּם חֲרוֹן אַפּוֹ,", 
            "עֶבְרָה וָזַעַם וְצָרָה, מִשְׁלַחַת מַלְאֲכֵי רָעִים.\"", 
            "וּכְתִיב: (צְפַנְיָה א,טו)", 
            "\"יוֹם עֶבְרָה הַיּוֹם הַהוּא\".", 
            "וּכְתִיב: (יְשַׁעְיָה יג,ט)", 
            "\"הִנֵּה יוֹם יי בָּא, אַכְזָרִי וְעֶבְרָה וַחֲרוֹן,", 
            "אָף לָשׂוּם הָאָרֶץ לְשַׁמָּה,", 
            "וְחַטָּאֶיהָ יַשְׁמִיד מִמֶּנָּה.\"", 
            "וּכְתִיב: (עָמוֹס ה,יז)", 
            "\"וּבְכָל כְּרָמִים מִסְפֵּד,", 
            "כִּי אֶעֱבֹר בְּקִרְבְּךָ, אָמַר יי.\"", 
            "\"וְרָאָה אֶת הַדָּם\"", 
            "הָיָה רַבִּי יִשְׁמָעֵאל אוֹמֵר:", 
            "\"וַהֲלֹא הַכֹּל גָּלוּי וְיָדוּעַ לְפָנָיו?", 
            "שֶׁנֶּאֱמַר: (דָּנִיֵּאל ב,כב)", 
            "\"יָדַע מָה בַחֲשׁוֹכָא וּנְהוֹרָא עִמֵּהּ שְׁרֵא.\"", 
            "וְאוֹמֵר: (תְּהִלִּים קלט,יב)", 
            "\"גַּם חֹשֶׁךְ לֹא יַחְשִׁיךְ מִמֶּךָּ\"", 
            "וּמַה תִּלְמֹד לוֹמַר \"וְרָאָה אֶת הַדָּם\"?", 
            "אֶלָּא בִּשְׂכַר מִצְווֹת שֶׁהֵם עוֹשִׂים,", 
            "הוּא נִגְלָה עֲלֵיהֶם וְחָס עֲלֵיהֶם,", 
            "שֶׁנֶּאֱמַר:", 
            "\"וּפָסַח יי עַל הַפֶּתַח\",", 
            "וְאֵין פְּסִיחָה אֶלָּא חַיִּים,", 
            "שֶׁנֶּאֱמַר: (יְשַׁעְיָה לא,ה)", 
            "\"כְּצִפֳּרִים עָפוֹת,", 
            "כֵּן יָגֵן יי צְבָאוֹת עַל יְרוּשָׁלִָם,", 
            "גָּנוֹן וְהִצִּיל, פָּסֹחַ וְהִמְלִיט.\"", 
            "דָּבָר אַחֵר:", 
            "\"וְרָאָה אֶת הַדָּם\",", 
            "רוֹאֶה הוּא דַּם עֲקֵדָתוֹ שֶׁלְּיִצְחָק,", 
            "שֶׁנֶּאֱמַר: (בְּרֵאשִׁית כב,יד)", 
            "\"וַיִּקְרָא אַבְרָהָם שֵׁם הַמָּקוֹם הַהוּא יי יִרְאֶה\".", 
            "וּכְתִיב: (דִּבְרֵי הַיָּמִים א כא,טו)", 
            "\"וּכְהַשְׁחִית רָאָה יי וַיִּנָּחֶם\".", 
            "מָה רָאָה רָאָה? דַּם עֲקֵדָתוֹ שֶׁלְּיִצְחָק.", 
            "שֶׁנֶּאֱמַר: (בְּרֵאשִׁית כב,ח)", 
            "\"אֱלֹהִים יִרְאֶה לּוֹ הַשֶּׂה לְעֹלָה\".", 
            "\"וּפָסַח יי עַל הַפֶּתַח וְלֹא יִתֵּן\".", 
            "וַהֲלֹא דְּבָרִים קַל וָחֹמֶר:", 
            "וּמָה, אִם דַּם פֶּסַח מִצְרָיִם הַקַּל,", 
            "שֶׁאֵינוֹ אֶלָּא לְשָׁעָה,", 
            "וְאֵינוֹ נוֹהֵג בַּיּוֹם וּבַלַּיְלָה,", 
            "וְאֵינוֹ נוֹהֵג לַדּוֹרוֹת,", 
            "נֶאֱמַר בּוֹ \"וְלֹא יִתֵּן הַמַּשְׁחִית\",", 
            "מְזוּזָה, שֶׁהִיא חֲמוּרָה,", 
            "שֶׁיֵּשׁ בָּהּ עֲשָׂרָה שֵׁמוֹת מְיֻחָדִין,", 
            "וְנוֹהֶגֶת בַּיּוֹם וּבַלַּיְלָה,", 
            "וְנוֹהֶגֶת לַדּוֹרוֹת,", 
            "עַל אַחַת כַּמָּה וְכַמָּה שֶׁלֹּא יִתֵּן הַמַּשְׁחִית!", 
            "אֶלָּא מִי גָּרַם?", 
            "עֲוֹנוֹתֵינוּ, שֶׁנֶּאֱמַר: (יִרְמְיָה ה,כה)", 
            "\"עוֹנוֹתֵיכֶם הִטּוּ אֵלֶּה,", 
            "וְחַטֹּאותֵיכֶם מָנְעוּ הַטּוֹב מִכֶּם.\"", 
            "וּכְתִיב: (יְשַׁעְיָה נט,ב)", 
            "\"כִּי אִם עֲוֹנֹתֵיכֶם הָיוּ מַבְדִּלִים בֵּינֵכֶם לְבֵין אֱלֹהֵיכֶם,", 
            "וְחַטֹּאותֵיכֶם הִסְתִּירוּ פָנִים מִכֶּם מִשְּׁמוֹעַ.\"", 
            "\"וּשְׁמַרְתֶּם אֶת הַדָּבָר הַזֶּה\".", 
            "לְהָבִיא פֶסַח דּוֹרוֹת,", 
            "שֶׁלֹּא יָבִיא אֶלָּא מִן הַכְּבָשִׂים וּמִן הָעִזִּים.", 
            "דִּבְרֵי רַבִּי אֱלִיעֶזֶר.", 
            "\"לְחָק לְךָ וּלְבָנֶיךָ\", לָמָּה נֶאֱמַר?", 
            "לְפִי שֶׁהוּא אוֹמֵר \"וְלָקְחוּ מִן הַדָּם\",", 
            "שׁוֹמֵעַ אֲנִי, אַף הַנָּשִׁים בְּמַשְׁמָעוֹ,", 
            "תִּלְמֹד לוֹמַר:", 
            "\"לְחָק לְךָ וּלְבָנֶיךָ\", הָאֲנָשִׁים וְלֹא הַנָּשִׁים."
        ]
    ], 
    "versionSource": "http://he.wikisource.org/wiki/%D7%9E%D7%9B%D7%99%D7%9C%D7%AA%D7%90_%D7%9E%D7%A0%D7%95%D7%A7%D7%93%D7%AA_%D7%95%D7%9E%D7%A2%D7%95%D7%A6%D7%91%D7%AA_%D7%9E%D7%A1%D7%9B%D7%AA%D7%90_%D7%93%D7%A4%D7%A1%D7%97%D7%90_%D7%91%D7%90#.D7.9E.D6.B7.D7.A1.D6.B6.D6.BC.D7.9B.D6.B0.D7.AA.D6.B8.D6.BC.D7.90_.D7.93.D6.B0.D7.A4.D6.B4.D7.A1.D6.B0.D7.97.D6.B8.D7.90_.D7.91.D6.B9.D6.BC.D7.90_.D7.A4.D6.B8.D6.BC.D7.A8.D6.B8.D7.A9.D6.B8.D7.81.D7.94_.D7.94", 
    "maps": [], 
    "heTitle": "מכילתא דרבי ישמעאל", 
    "titleVariants": [
        "Mekhilta d'Rabbi Yishmael", 
        "Mekhilta d'Rabbi Yishmael"
    ], 
    "textDepth": 2, 
    "categories": [
        "Midrash"
    ]
}