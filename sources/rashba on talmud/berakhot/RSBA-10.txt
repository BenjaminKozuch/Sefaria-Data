
@60יחיד בעולמו ברא כל המערכות כולם עליונות
ותחתונות ומנה כל המערכות גבוה מעל גבוה, ברא
כל פינות הארץ למטה ומנה עליהם כוכבים ומזלות
למעלה, וממעל הכוכבים מלאכי עליון גבוה מעל
גבוה, ולמעלה מכולם אדון יחיד מושל על הכל אשר
המציא וברא הכל.@60
@60ומכל המקומות שברא בעולמו לא ברא לחלקו כי
אם ציון שהוא מבחר הכל, כאמרו (תהלים נ, ב) מציון
מכלל יופי אלקים הופיע, ומציון משתיתו של עולם
(יומא נז, ב) ובחר ה' בציון אוה למושב לו (תהלים
קלב, יג), ועל זה נקראת ירושלים וכל ארץ הבחירה,
ארץ ה', ואומר ארץ אשר ה' אלקיך דורש אותה
תמיד וגו' (דברים יא, יב), וקרא לירושלים כסא ה'
(ירמי' ג, יז).@60
@70ושאר כל המקומות ופינות תבל, מנה עליהם
שרים ושוטרים ושופטים כל אחד מושל בחלקו, וזהו
שר מלכות פרס יוצא והנה שר יון בא (דניאל י, כ)
וענין שרו של אדום, ואמרו (כתובות קיב, א) ארץ
מצרים שניה לארץ ישראל, רמזו כי השר הגדול אשר
בשרים העליונים שהוא סמוך וקרוב למלכות הוא
שרה של מצרים, ולפיכך אמרו ארץ מצרים שניה
לארץ ישראל כי הוא שני למלך, כמו שהוא
בסנהדריה גדולה של שבעים הסמוכים לראש
הישיבה שהוא אחד אמצעי, הם במעלה גדולה יותר
מן הרחוקים, ושרה של מצרים בעליונים בכור לפי
שמלכותו שניה אחר מלכות השם וחלקו, ולפיכך
ארץ מצרים סמוכה לארץ ישראל, לפיכך מצרים
עובדים למזל טלה (שמו"ר טז, ג) שהוא הראש משנים
עשר מזלות שצומח בניסן שבו ראוי להיות העולם
נברא (ר"ה יא, ב), (ופרעה) [ולפי שפרעה] והמצרים
כפרו במציאות הבורא והיו חולקים הממשלה לשרים
העליונים ולכוכבים ולמזלות, הודיע להם הבורא
ברוך הוא כי הוא אדון יחיד ומושל לבדו על כל
השרים ועל כל צבאות מרום וכל סדרי העולם ואין
עוד מלבדו.@60
@70ועשה זה במצרים, [הוא בעצמו], וחדש ניסן,
ובבכורות, ובט"ו בניסן.@60
@70ועשה זה במצרים _ מפני שהיא ממשלת מלאכי
מעלה שלא יאמרו ממשלה גדולה מזו יש למעלה
ואין הבורא יכול לה.@60
@70ועשה הוא בעצמו _ בלי אמצעות מלאך, לפי
שאין מלאך גדול מזה שיוכל לנצח, מאחר שהוא
קרוב למלכות, כי ארץ מצרים שהיא חלקו, שניה
לארץ ישראל.@60
@70והיותו בניסן _ שבו ישתוו הימים והלילות, ובו
(דין) [היה] בריאת עולם (שם, שם), ובו מתחיל הגדול
שבעליונים לשמש.@60
@70ונעשה בבכורות _ לפי שהשר העליון שלהם
הוא בכור והוא מושל על מזל טלה שהוא ראש לי"ב
מזלות ומושל בניסן (רש"י ר"ה שם) והוא ראש לי"ב
חדשי השנה כנאמר (שמות יב, ב) ראשון הוא לכם.@60
@70ונעשה בט"ו בו _ לפי שלא יאמרו שהבורא
ברוך הוא נצח אלהיהם כשאינו בתקפו ובמעלתו כי
דרך טלה לעלות עד ט"ו יום ולרדת מט"ו יום והלאה,
ואין לו מעלה שלמה רק נקודה אחת באמצעות
החודש כאשר תמלא הירח, ולפי זה בהיות אלהיהם
בתקפו שהוא בנקודת ט"ו [אז] עשה בהם שפטים
והסיר ממשלתו, ודעת שחשבו המצרים שאלהיהם
יטיב להם וידשן אותם וארצם ויעלה אותם למעלה
באותה נקודה ממש, הורידם למטה, כמו שאמר
(ישעיה יט, יב) איפוא חכמיך ויגידו נא לך וידעו מה
יעץ.@60
@70והכה בבכורות _ לפי שהיו מיוחדים לאלהיהם
כאשר הוא בכור, ובאה מדה כנגד מדה. וזו היא
ממשלת הבורא ברוך הוא וגבורתו בהודיע ממשלתו
ופלאיו. ומכת בכורות על ידו לצורך גדול שבה ייראה
אמונת ייחודו, והוציא צבאותיו ועמו אחרי שידעו
פרעה ומצרים וכל בני עולם שלא נשאר בעליונים
ובתחתונים שלא שינה סדריו הבורא ברוך הוא,
בארבע יסודות למטה ובמאורי אור בשמים למעלה
ובראש ממשלת מלאכי רום למעלה מן הכל, ובזמן
שהוא אמתת ממשלתם וחזקתם נמצא הבורא ברוך
הוא מושל על הכל ונשגב ה' לבדו (ישעיה ב,
יא), ולא נותר להם טענה לומר שיש דבר שאין
הבורא ברוך הוא יכול לו, כאשר אמרו ארם
(מלכים-א כ, כג) אלהי הרים אלהיהם וגו',
ולא אלהי עמקים, ואז הוציא כל צבאותיו
ממצרים.@60
@70שבעים אומות העולם [הם] כנגד שרים הסובבים
כסא הכבוד, (וכנגדן שבעים אומות בעולם) כי כל
אומה ואומה יש לה שר למעלה רק ישראל שאינם
משבעים אומות אלו והם אומה מיוחדת להבורא
ברוך הוא ואינם תחת ידי מלאך אלא תחת יד הבורא
ברוך הוא (תנחומא ראה, ח), ואע"פ שאין שר להם
לישראל להיות תחת ממשלתו, מכל מקום יש להם
שר להתפלל בעדם ומיכאל שמו מדכתיב (דניאל י,
כא) ואין [אחד] מתחזק עמי על אלה כי אם מיכאל
שרכם, וכנגדן שבעים ואחד סנהדרין, והבורא ברוך
הוא עליהם משלימם לע"ב כנגד ע"ב שמות וסנהדרי
לשכת הגזית שבעים ואחד, ואין שרי מעלה אלא
שבעים, אותם שהם מושלים על האומות ושהם תחת
ידם, וזהו (דברים לב, יב) ה' בדד ינחנו, בכבודו
ובעצמו ולא על ידי שום שר ומלאך כי אין אמצעי בין
ישראל לאביהם שבשמים לא בתפלה ולא בסליחה
וכפרה, וזה הוא שכתוב (תהלים קל, ד) כי עמך
הסליחה למען תורא, כי חלק ה' עמו (דברים לב, ט)
ואמרו חז"ל [וירד הקב"ה וכו' ומנה מלאך על
כל אומה ואומה, וישראל נפל בחלקו וחבלו ועל
זה נאמר כי חלק השם עמו] ולפעמים בני המלכות
שולחים דורון לשרים ולא למלך שהדבר תלוי בהם
והבורא נותן להם לפעול בכוחו הגדול אבל לא נתן
להם ממשלה בענינים אלו וזהו למען תורא שלא
יתחלק לבם לדבר אחר.@60
@70דע שיש לחכמים דברים נעלמים רמוזים,
במדרשים ובהגדות סתומים, והם נגלים לעניני
הסכלים כדברים בטלים, וליודעים חן ולמבינים הם
ענינים שכליים. יש מן ההגדות שלא ניתנו להידרש
רק לבעלי הסודות, בהם רמזו לבעלי החכמה בנין
ויסודות, ובהגיעי אצל אלו ארמוז שיש בהם חין ערך
ודבר גבורות, ולא אפרש דבר, שאין לנו עסק
בנסתרות. אך מקצתן יש בהם נסתר ונגלה כפרי
ועלה, פריו קדש יאצר ויאחסן אל בית האוצר, אבל
החכמים יניפהו תנופה ועלהו לתרופה, ובהגיעי אצל
אלו ארמוז על נסתרן ואפרש נגליהן, איישב לשונם
ואיישב כפי דעתי כוונת פשטיהן. ויש מהם נכתבו
בלשון נעלם, ואין בכולם בשום צד רק פשוטי דברים
לבד, גם באלו אשים מבטחי בה' לפרשם על
מתכונתם, להסיר אדם ממבוכתם, ואגלה בעזר העוזר
פירושם וכוונתם. ואיני כותבם כאן על סדר המסכתות
ומדרשי ספרי הקודש ורק כפי המזדמן אחת הנה
ואחת הנה, עד יגמור עלי השם ברחמיו ואסדר אותם
בעזרתו, איש על דגלו באותות על ספרו.@60


@20[ד, ב] @65@30תנא מיכאל באחת.@40 לפי שהוא מצד ההתחלה, וכן
הוא אומר (תהלים פט, ג) אמרתי עולם חסד יבנה, ובכל
מקום (בסוד) [בסדר] המלאכים או לפי מעלתם, הוא
תחילה.@60
@60
@20[ו, א] @65@30אמר ר' אבין בר אידי אמר ר' יצחק מנין
שהקב"ה מניח תפילין, שנאמר (ישעי' סב, ט) נשבע
ה' בימינו ובזרוע עוזו, בימינו זו תורה שנאמר
(דברים לג, ב) מימינו אש דת למו, ובזרוע עוזו אלו
תפילין שנאמר (תהלים כט, יא) ה' עוז לעמו יתן ה'
יברך את עמו בשלום. ומנין שהתפילין עוז הם
לישראל דכתיב (דברים כח, י) וראו כל עמי הארץ
כי שם ה' נקרא עליך, ותניא רבי אליעזר הגדול
אומר אלו תפילין שבראש.@40 יש בהגדה זו סוד נשגב, גם
הנגלה נאהב חמוד כזהב. ותחילה אעירך על כונת התפילין
שצונו יתברך בהנחתן לפי פשטן, מלבד מה שנרמז בהן
לבעלי החכמה, ומכאן תבין התפילין שהקב"ה מניח.@60
@70דע כי התפילין קראו הכתוב (שמות יג, טז) טוטפות,
ולשון טוטפות תכשיט ועדי המונח לתפארת, מלשון ולא
בטוטפת האמור בפרק במה אשה יוצאה (שבת נז, א).
ונצטוינו להניח בזרוע כנגד הלב לשתי כוונות: האחד לרמוז
על היות אהבת השם ויחודו, וזכרון מופתיו כחותם על זרוענו.
והשני, להורות כי ראשית השכל ושרשו שהוא בלב, מאתו
יתברך, ושהוא יתברך יסוד הכל וממנו ישאבו כל השכליים
שהוא שורש הכל.@60
@70ושל ראש לכוונות האלו, גם (כן) להיותו יתברך
תפארתנו ולעטר מצותיו ויחודו עטרת לראשנו בעליון
המקומות. ומקום שהמוח רופס, לרמוז שהמוח שהוא מקום
קיבול השכל שהוא מתפשט אליו מן הלב, מאתו יתברך,
ושהוא שורש להתחלה ולהתפשטות.@60
ושל יד בית אחד רמז לאחדות.@60
@70ושל ראש ד' בתים, רמז להתפשטות בשורש וענפים,
ושל יד, בית אחד רמז לאחדות, אפשר כי על זה רמזו ז"ל
בפירושם האמיתי שאמרו (מנחות לו, א) כשהוא מניחם מניח
של יד ואחר כך מניח של ראש, וכשהוא חולץ חולץ של ראש
ואחר כך של יד דכתיב (שמות יג, טז) והיה לאות על ידכה
ולטוטפות בין עיניך, כל זמן שיהיו בין עיניך יהיו שתים. אות
יחידי והוא השורש, וטוטפות רבים והם ענפים, ואם אין
שורש אין ענפים, אבל יש שורש אע"פ שלא יתענפו הענפים,
וככה ממעיין האמת ימשכו הנהרות, וכל מה שיש בד' בתים
שבראש יש בבית האחד שביד, שהענפים מן השורש ואין
בענפים רק מה שיש בכח השורש. והיותם ד' בתים כנגד ד'
רוחות העולם להמליכו על כל, וכמו שאמרו רבותינו ז"ל
מעלה ומוריד כדי להמליכו למעלה ולמטה, מוליך ומביא
להמליכו על ד' רוחות העולם.@60
@70ומעתה התבונן שהוא יתברך אחד ויחדנו לו, כדכתיב
(שה"ש ב, טז) דודי לי ואני לו, וכתיב (שמואל-ב ז, כג) ומי
כעמך ישראל גוי אחד בארץ, רצונו, גוי אחד מיוחד למיוחד,
ונתנו עליון לתהלה ולתפארת כדכתיב (דברים כו, יט) ולתתך
עליון על כל הגויים אשר עשה לתהלה ולשם ולתפארת,
והעיד שאנו ראשית המחשבה בבריאת העולם, כדכתיב
(ירמיה ב, ג) קדש ישראל לד' ראשית תבואתה, ושהוא יתברך
מעיד בנו שהוא משתבח בעולמו כאשר אנו דבקים בעבודתו,
כדכתיב (דברים כו, יז) את ה' האמרת היום וה' האמירך וגו',
וכתיב (ישעיה מט, ג) ישראל אשר בך אתפאר, והוא יתברך
מעיד בנו ששורש המחשבה בבריאת העולם, היותנו בעולם,
דכתיב (שיר השירים ח, ו) שימני כחותם על לבך כחותם
על זרועך, מורה ליחדנו ולקרבנו אליו, ושההתחלה היתה
בנו, וכמו שאמרו רבותינו ז"ל (בראשית רבה א, ה)
מחשבתו של ישראל קדמה לכל, וכן כל ההתפשטות
מתורתנו, דכתיב (ירמיה לג, כה) אם לא בריתי יומם
ולילה חקות שמים וארץ לא שמתי, ועל כן אמרו חכמינו


ז"ל שמניח יתברך של יד ושל ראש, ועשאנו ד' דגלים
ומשכנו באמצע.@60
@70ומה שיגלה לך מה שביארתי, הוא ממה שאמרו, ומי
משתבח קב"ה בישראל, אין, דכתיב (דברים כו, יח) את ה'
האמרת היום וה' האמירך היום וגו', ואמרו בתפילין דמרי
עלמא מה כתיב בהו, ומי כעמך ישראל גוי אחד בארץ, ואמרו
תינח בחד ביתא, באינך בתי מאי, אמרו ומי גדול בחד ביתא,
או הנסה אלקים לקחת לו גוי בחד ביתא, ולתתך עליון בחד
ביתא, וכולהו כתיב באדרעיה, כונת כל המאמר לומר
שהשי"ת זכרון ישראל לפניו תמיד, ותמיד עיני השם יתעלה
עליהם מתוך מה שהם מעלים אותו יתברך, ושההתחלה
וההתפשטות בבריאה מהם ובהם, ושהם מפארים אותו
ומתפאר בהם, ודבקים אליו כדכתיב (דברים ד, ד) ואתם
הדבקים בה' אלקיכם חיים כלכם היום, ואלו הן תפילין של
יד ושל ראש, שהוא יתברך מניח. תפילין של יד, הכוונה על
הדביקות ביחוד וכוונת ההתחלה בבריאה בהם, ושבראש
להיותם עליון להתפאר בהם, ושהעולם מתברך בהם,
שההתפשטות בטובות העולם וקיומו מהם, ובהם ד' בתים,
שאי אפשר לד' רוחות העולם בלא הם, וכמו שאמרו חז"ל
פרק קמא דעבודת כוכבים (י, ב) כי כארבע רוחות השמים
פרשתי אתכם בית ישראל (זכריה ב, י), בארבע רוחות לא
נאמר, אלא כארבע, כשם שאי אפשר לעולם בלא רוחות כך
אי אפשר לעולם בלא ישראל, וכתיב (בראשית יב, ג) ונברכו
בך כל משפחות האדמה, וכמו שדרשו עוד (סוכה נה, ב)
בשבעים פרי החג שהם לקיום העולם שהם שבעים אומות.@60
@60
@20[ו, ב] @65@30אמר רבי חלבו אמר רב הונא הקובע מקום
לתפילתו אלקי אברהם בעזרו.@40 אם תתעורר למה חייבו
לקבוע מקום לתפילה, ושהתועלת בהיותה במקום קבוע,
יותר מהיותה פעם כאן ופעם כאן עד שקראו הקובע עניו
וחסיד. תדע כי גם בזה רמז סוד נעלם. ונגלהו, שהמתפלל
צריך לכוין דעותיו קודם שיתפלל לדעת לפני מי עומד ולפני
מי מדבר, ולעמוד ביראה ולהכיר נמיכתו וגודל האדון אשר
אליו הוא מבקש, וכמו שאמרו (להלן ל, ב) חסידים
הראשונים היו שוהין שעה אחת ומתפללין, הכוונה לחשב
ביראתו יתברך ושיעמדו בתפלה מתוך כוונות רצויות.@60
@70ומסיבות הכנת המחשבה וזקוק הלב, קביעות המקומות,
שהמקום המוכן לתפלה מוסיף יראה בבתי כנסיות ובמקומות
המוכנים לעבודת השי"ת. וזו היא מכוונות האזהרה שבאה
בתורה ומקדשי תיראו (ויקרא יט, ל), לפי שיראת המקום
גורמת להיות הנדרש שם כעומד לנגד עיניו ועל ימינו כל
היום, וממנו יבא למדת החסידות והענוה, ולא ימוט לבבו כל
מכונותיו, כדכתיב (תהלים טז, ח) שויתי ה' לנגדי תמיד כי
מימיני בל אמוט.@60
@70ולזה רמזו במה שאמרו שם וכשמת אומרים עליו אי עניו אי
חסיד מתלמידיו של אברהם אבינו, לפי שקביעת המקום גורם
לענוה וחסידות כמו שאמרנו, מלבד שיש בו עוד תועלת נגלה
בקביעות המקום שהוא גורם להתמיד תפילותיו לעתים מזומנים.
ובהיות המקום בלתי קבוע יבא ממנו לידי היאוש והעצלה.@60
@70ולכוונה הזאת אמרו עוד בפרק זה (ז, ב) כל הקובע
מקום (לתורתו) לתפלתו, אויביו נופלין תחתיו, שנאמר
(דה"א יז, ט) ושמתי מקום לעמי ישראל ונטעתיו ושכן תחתיו
ולא ירגז עוד ולא יוסיפו בני עולה לענותו.@60
@60
@30ואמר רב חלבו אמר רב הונא לעולם יהא אדם זהיר
בתפילת המנחה שהרי אליהו לא נענה אלא
בתפילת המנחה שנאמר (מלכים-א יח, לו) ויהי בעלות
המנחה ויגש אליהו הנביא ויאמר ד' אלקי אברהם
יצחק וישראל עבדיך היום יודע כי אתה אלקים
בישראל ואני עבדך ובדברך עשיתי את כל הדברים
האלה כו', ר' יונתן אומר אף בתפילת ערבית,
שנאמר (תהלים קמא, ב) תכון תפילתי קטורת וגו'.
רב נחמן בר יצחק אמר אף בתפילת שחרית,
שנאמר (שם ה, ד) ה' בוקר תשמע קולי. @40ממה שלא
יעלם ממך להיות ביום ובלילה עתים מזומנים להיות בהן עת
רצון לתפילה כאשר יש עתים בשנה, וכבר הזכירו זה רבותינו
ז"ל, ועל הכוונה הזה אמרו בתחילת זה הפרק (ג, א) שלש
משמרות הוי הלילה, לומר שהם מוכנים לתפילה, וככה ביום.@60
@70ודע שחכמים האלו לא נחלקו בשלשת הזמנים האלה,
ולא כוונו במאמרם שיהא ר' חלבו מחייב בתפילת המנחה
לבד ור' יונתן בתפילת המנחה וערבית לבד ור' נחמן בר'
יצחק יחייב בשלשתן, כי לדברי כולם צריך להיות זהיר
בשלשת הזמנים, וכבר קבען דניאל דכתיב (דניאל ו, יא)
וזמנין תלתן ביומא הוה בריך על ברכוהי. והכוונה בהם, לפי
שהן כוללים כל חלקי היום, עלייה ועמידה וירידה, וצריך
להודות בהם למי שבראנו יתברך ושנודה בהם שבכל חילופי
זמנינו, עלייתנו ועמידתנו וירידתנו יש עלינו לעבוד לפניו כי
זה כל האדם, והם כנגד הנערות והבחרות והזקנה. מצורף
לזה להודות לפניו שאע"פ שהכל משתנה שינוי עצמי או
שינוי מקומי ואפילו צבא השמים ואם יש להם שלטון
בעולם, הוא יתברך לא ישתנה, כדכתיב (מלאכי ג, ו) אני ה'
לא שניתי, רצונו שום שינוי.@60
@70ועל כן נבחרו לתפילה אלו השלשת זמנים, רצונו לומר
שחרית ומנחה וערבית, לכוונה שאמרתי. אלא ר' חלבו גלה
שלא יספיק לו בהיותו מתפלל ומודה בתפילת שחרית לבד,
עד שיתפלל גם במנחה בהתחלף הזמן, ושגם הוא עת מצוא,
והוא מה שאמר לעולם יהא אדם זהיר בתפילת המנחה, ולא
אמר לעולם יהא מתפלל תפלת המנחה. ור' יונתן אמר אף
בערבית. ור' נחמן בר יצחק גלה על שני החכמים הקודמים
שאין הכוונה להם לפטור בכך עד שיתפלל בשלשה העתים.@60
@70ועתה אעירך על ענין אליהו ע"ה עם נביאי הבעל, כדי
שיתבאר לך עוד כוונת ר' חלבו שתלה הענין באליהו עם
נביאי הבעל, ואמר שהרי אליהו לא נענה אלא בתפילת
המנחה, ולא תלה הענין ביצחק שתיקן תפילת המנחה, דכתיב
(בראשית כד, סג) ויצא יצחק לשוח בשדה לפנות ערב וכמו
שנזכר בריש תפלת השחר (להלן כו, ב).@60
@70דע, כי נביאי הבעל עם היותם סכלים, לא סכלו ידיעת
הבורא יתברך שהוא סיבת הכל והכל מאתו יתברך, רק חשבו





לרוממו בבטלם ממנו ההשגחה, וכדעת המתפלספים, וכענין
האמור באיוב (כב, יד) עבים סתר לו ולא יראה וחוג שמים
יתהלך. וחשבו, כי הוא יתברך מסר עולמו לשמשים ועשאם
בעלי העולם והם הגלגלים וכסיליהם וצורתם הרוחנית,
כדכתיב (מלכים-ב כג, ה) המקטרים לבעל לשמש ולירח
ולמזלות ולכל צבא השמים, הסתכל שאמרו לבעל שהוא
השמש והירח וצבא השמים, ולא אמר לבעל ולשמש ולירח,
רוצה בו לבעל שהוא השמש והירח וצבא השמים, שכל אחד
מהם בעל ויש לו שלטון בשפלים בהנהגה טבעית, והיו
נותנים לזה אות ומופת, בראותם בחכמת האיצטגנינות שיש
להם כוחות ידועים בארץ, גם בכחם הטבעי מולידים
ומצמיחים ומגדלים ועוצרים ומיבשים, וכל גופי התחתונים
בטבע נוהגים על הנהגתם. ועל כן קראום בעלים וחמנים
ואשרים ע"ש שהם פועלים בחומם ומאשרים מעשה
התחתונים בהנהגתם הטבעית ברצון בוראם יתברך, ועוד
שמות אחרים גזורים מפעולתם.@60
@70ועוד להם ראיות על זה, בהיותם מגידים העתידות בכל
עת כענין האיצטגנינים, מה שלא היה כן בנביאי האמת, רק
בנוח עליהם הרוח, וזאת היתה סיבת נתינתם הממשלה והכח
למערכת הכוכבים ולרוחניים שהם נפש להם, ושבים את לבם
אחורנית לשוב מאחרי השם יתברך, ומלעיגים במלאכיו
ומתעתעים בנביאיו.@60
@70ומה שיגלה לך זה, הוא מה שאמר אליהו לעם (מלכים-א
יח, כא) עד מתי אתם פוסחים על שתי הסעיפים אם ה'
האלקים לכו אחריו ואם הבעל לכו אחריו, ואם נפל הספק
ביניהם בענין האלהות ממש, מן הראוי לומר אם מה שאמרתי
הוא האלקים לכו אחריו ואם הבעל לכו אחריו. ואמנם יתבאר
מכאן שהם לא סכלו את השם יתברך המיוחד שהוא סבת
הכל והוא השם הנקרא ד', אלא שסכלו במנהיג העולם שהוא
הנקרא בשם אלקים, גזור מאלקים לא תקלל (שמות כב, כז),
שהם הדיינים (סנהדרין פו, א) [וכמו] ואתה תהיה לו לאלקים
(שמות ד, טז), למנהיג, מורה ומצוה. ולכן אמר אליהו אם
סבת הסבות יתברך משגיח ומנהיג עולמו והוא הווה לכם
לאלקים לכו אחריו, ואם מסר עולמו לבעלים וסילק השגחתו
מן השפלים, לכו אחריהם. ולא תמצא בכל הפרשה שקרא
לאלקים ד' ולא לד' אלקים לבד רק במקום אחד, והוא אומרו
(שם כד,) וקראתם בשם אלהיכם ואני אקרא בשם ד' והיה
האלקים אשר יענה באש הוא האלקים, והכוונה בזה כמו
שאמרנו, שלא סכלו אלא באלקים, ר"ל במנהיג השפלים,
שהוא ע"ה נותן הכל לשם יתברך ומכריח על ההשגחה,
והם הסכלים יבטלו ההשגחה ויתנו ההשגחה וההנהגה
לבעלים, ועל כן אמר האלקים המשגיח והעונה לנו באש,
הוא האלקים המנהיג.@60
@70ומראיות אליהו והיתולו בהם, כי הכוחות כולם עם היות
משטרם בארץ וחלק אותם השם לכל העמים, ישיגום מקרים
ודברים בשינוי הנועדים, ויתגבר השפל וישפיל המתגבר כפי
הדבוקים ומבטם, כידוע לבעלי הכוכבים, כי האלקים עשה
שיראו הכל מלפניו, ויודעים באמת שיש גבוה עליהם, ויקרה
להם מה שיקרה לשפלים בשינוי העתים והמקרים הטבעיים,
כשינה והשגת תגבורת מנצח והכנגד, ושימנעם ביטול בדבר
הצריך שיחם ועסקם בזולתו, שאי אפשר לשפלים להשיג
הרצון בדבר והפיכו ולהיות ביחד במקומות משתנים. והוא
שאליהו מהתל בהם שיקרה לאלהיהם מה שיקרה לשפלים
שהם מנהיגים אותם, והוא אומרו (מלכים א יח, כז) ויהתל
בהם אליהו ויאמר קראו בקול גדול כי אלקים הוא וכי שיח
ושיג לו וכי דרך לו אולי ישן הוא ויקץ.@60
@70ויצא מזה שעם היות אקלים המסור תחת ממשלת שרי
מעלה המנהיגים אותם, בהיות המקרה משיג המנהיג, ישיג
על כל פנים למי שמתנהג על ידו, והוא שאמרו זכרונם
לברכה (שהש"ר ח, טו כעין זה) אין נפרעין מאומה עד
שנפרעין מאלהיה תחילה שנאמר (ישעיה כד, כא) יפקוד על
צבא המרום במרום ועל מלכי האדמה באדמה, והוא כענין
האמור בדניאל (פרק ח עיי"ש) בשר יון ושר פרס. ואין
ההצלחה הגמורה והקיום התמידי זולתי לעמנו, שאינן תחת
ממשלת שר או מנהיג, רק לבחירה מהם כדכתיב (דברים ל,
יט) ובחרת חיים, לפי שהם חלק השם יתברך שאין ממשלת
כוכב או שר מטרידו חלילה שהם כחות ברואים והוא עשאם.@60
@70והוא שהכתוב אומר (דברי הימים א טז, כו) כי כל אלהי
העמים אלילים וד' שמים עשה, ראה אומרו וד' שמים עשה
שהוא חלק, ולא אמר וד' הכל עשה, שלא היתה הכוונה רק
למנהיגים, ר"ל שאר הכחות שעם היות להם אילות
ושולטנות ברצון בוראם יתברך, אילותם ושילטנותם מועט,
והוא כפל הלמ"ד אלילים למיעוט, כהכפל מלת שחרחורת
(שה"ש א, ו) למיעוט השחרות, ואין הכח הגמור והנצוח רק
לשם יתברך שלא ימנענו דבר, שהוא עשה כל מערכות
השמים המנהיגים ברצונו כל הנבראים. והוא המשל שאמרו
רבותינו ז"ל (כעין זה ירושלמי ברכות פ"ט, ה"א) באוהבו של
מלך שהגיע לו עת צרה ועמד על פלטין של מלך, ואמר
לשוער הנכנס אמור למלך שאוהב הגיע לו עת צרה, עד
שנכנס השוער אצל המלך ניזוק אוהבו של מלך, לפיכך אמר
להם הקב"ה לישראל, כשיגיע לכם עת צרה אל תקראו לא
למיכאל ולא לגבריאל אלא לי, דכתיב (ישעיה מג, ז) כל
הנקרא בשם ד' ימלט. הסתכל במשל הנפלא הזה שהוא כולל
כל מה שאמרנו. וזה מהיתולי אליהו, שמכניסין עצמן תחת
ממשלת מי שישיגוהו המקרים כשישיגוהו הוא, ומוציאין
עצמן מתחת ממשלת שלא ישיגוהו המקרים כלל, ולא ישיגו
להם מן המקרים בעבודתו כלל לעולם.@60
@70ומה שיחזק לך עוד מה שאמרתי, הוא אומרו (מלכים-א
יח, לא) ויקח אליהו שתים עשרה אבנים כמספר שבטי בני
יעקב אשר היה דבר ה' אליו לאמר ישראל יהיה שמך, ולאין
צורך היה לנו ליחס יעקב במה שאמר השם יתברך אליו
(בראשית לב, כט) ישראל יהיה שמך, כאלו סכלנו אנו בשנים
עשר שבטים בני יעקב מאיזה יעקב נולדו ומי אביהם, עד
שהודיענו שהם בני אותו יעקב שאמר אליו השם יתברך
ישראל יהיה שמך, והשבטים ויעקב אביהם כבר נודעו ידיעה
מבוררת.@60
@70רק שהיתה הכוונה למה שאמרתי, שהם נפש לגלגלים
כשרו של עשו ושאר האומות, והוא עליו השלום בא להתגבר
עליהם בכח סבת הסבות יתברך שהבדילנו לו והגבירנו
עליהם, וכבר הגביר ראש היחס (כלומר יעקב אבינו) עליהם
והיה שר על השרים, דכתיב (הושע יב, ה) וישר אל מלאך
ויוכל, ועל המדה הזאת נקרא ישראל, כאמרו (בראשית לב,
כט) לא יעקב יאמר עוד שמך כי אם ישראל כי שרית עם
אלקים ועם אנשים ותוכל. ומפני שהוצרך עתה אליהו למדה
זאת, לקח שנים עשר אבנים כמספר שבטי בני יעקב שנתעלה
למעלה מן השרים והבעלים בהנהגת השפלים, ושנקרא שמו
על זה ישראל.@60
@70ולכוונה זו הזכיר עוד כלשון הזה בספר מלכים (ב יז, לג)
בספור מקרי הכותיים והנהגתם, שהיו יראים את ה' ועובדים
את אלהיהם, רצונו הרוחניים, והאשים שם את ישראל שהיו
גם המה עושים כן, שהיו מגביהים עליהם מה שכבר נתגברו
הם ואבי היחס עליו השלום עליהם, והוא אומרו שם (שם
שם, לד) עד היום הזה הם עושים כמשפטם הראשונים אינם
יראים את ה' ואינם עושים כחוקותיהם וכמשפטם וכתורה
וכמצוה אשר צוה ה' את בני יעקב אשר שם שמו ישראל.@60
@70ואחר היות נביאי הבעל נותנים הממשלה לשמש ולירח
ולזולתו מן הגלגלים, היו מכוונים להשיג רצונם בהיותם
מכוונים עבודתם בהיות השמש בתגבורת עלייתו עד עת נטתו
לערוב. ועל זה היו מכינים סוסים ומרכבות בבקר השכם
בהנץ החמה, והוא שכתוב ביאשיהו (שם כג, יא) וישבת את
הסוסים אשר נתנו מלכי יהודה לשמש וגו' ואת מרכבות
השמש שרף באש, שהיו עושים השמש בעל, כי הוא המחלק
אורה לכל צבא השמים, והוא שהנביא מוכיחם (ירמיה ה, ח)
סוסים מזויינים משכים היו. ובפנות השמש לערוב יחדלון
מעבודתן, כי אז תהיה כח השמש רפה, ועל כן כתיב
(מלכים-א יח, כו) ויקראו בשם הבעל מהבוקר עד הצהרים
לאמור הבעל עננו, שהיו מכוונים להשיג את רצונם בהיות
השמש בגבורתו, ועד עבור הצהרים לא התל בהם אליהו כי
עוד לא עבר זמן תגבורת השמש שהיו מכוונים אליו, וכאשר
עלתה המנחה, אז החל אליהו בתפילתו לתת הרוממות
וההשגחה בהנהגת העולם למי שלא יקרנו מקרה מן המקרים
ושהוא סבה לכל.@60
@70ועל כן אמר כאן ר' חלבו שצריך להיות זהיר בתפילת
המנחה, להודות לפניו יתברך שהוא אדון הכל ומשגיח בכל,
ומאתו נבקש הרחמים וההצלחה שהוא המשגיח והעונה,
כדרך שענה לאליהו ע"ה. ועל כן נבחר הזמן ההוא לתפילה,
כי אז יודע כי השאר מקבלי השינוי, והוא יתברך המנהיג
האמתי. גם ר' יונתן ורב נחמן בר יצחק נתכוונו לזה, בתלות
מאמרם במה שאמר דוד ולא במה שתקנו האבות תפילת
השחר ותפילת המנחה ותפילת הערב, לפי שאותם הזמנים
עתי ההתחלפות ורצויים לתפילה, כמאמר דוד עליו השלום.@60
@60
@20[ז, א] @65@30אמר ר' יוחנן משום ר' יוסי מנין שהקב"ה
מתפלל, שנאמר (ישעיה נו, ז) והביאותים אל הר
קדשי וגו' בבית תפילתם לא נאמר אלא בבית
תפילתי מכאן שהקב"ה מתפלל. מאי מצלי, אמר
מר זוטרא בר טוביה אמר רב יהי רצון מלפני
שיכבשו רחמי את כעסי ויגולו רחמי על מדותי
ואתנהג עם בני במדת רחמים ואכנס להם לפנים
משורת הדין.@40 יש בהגדה הזאת סוד נשגב מאד מאד, גם יש
לה חיצון נכון, ותחילה אגיד לך מה שראיתי בה להגאון
ז"ל.@60
@70אמר הגאון ז"ל, כי למדו הקב"ה למשה במראית העין
סדר בקשת רחמים והתפילה, כמו שאמר (ר"ה יז, ב)
שנתעטף הקב"ה כשליח ציבור שיורד לפני התיבה ולימד את
משה בפרשת ויעבור ד' על פניו ויקרא (שמות לד, ו), וכן
הוא אומר (שם לג, יט) אני אעביר כל טובי וגו', ועל אותה
שעה אמרו מנין שהקב"ה מתפלל, וכן מפורש בתורה כי כן
אמר (שם) ה' ה' אל רחום וחנון ארך אפים וגו', וקאמר משה,
אתה הורתינו לומר שלש עשרה שנאמר (במדבר יד, יח)
כאשר דברת לאמר, וכן אמר יהי רצון שיכבשו רחמי את
כעסי, ללמדנו לומר יהיה רצון מלפניך שיכבשו רחמיך את
כעסך ויגולו רחמיך על מדותיך, כדאמר (להלן) ר' ישמעאל
בן אלישע שאמר לו השם יתברך ישמעאל בני ברכני, ואמר
לפניו יהי רצון מלפניך שיכבשו רחמיך את כעסך ויגולו
רחמיך על מדותיך והתנהג עם בניך במדת רחמים והכנס להם
לפנים משורת הדין, ודרך הגאון ז"ל ישר אם היה דרך ההגדה
מסכים עמו.@60
@70וכדי ליישב לשון ההגדה יש לי לפרש, ואקדים לך
הקדמה כדי שיתבאר ממנה הענין כולו בבירור. והוא, שאף
על פי שאין בכחנו לעמוד על תכלית הכוונה בבריאת העולם
בכללו, כל שכן בפרטיו, גלה לנו הכתוב שהכל נברא לכבודו
יתברך ולהתבונן מבריותיו בקצת גודל האדון יתברך, כאומרו
(ישעיה מג, ז) כל הנקרא בשמי ולכבודי בראתיו, ואומר
(תהלים יט, ב) השמים מספרים כבוד אל, וכתיב (חבקוק ג,
ג) ותהלתו מלאה הארץ. וברא הנבראים על ג' חלקים להיות
כבודו מתעלה עלוי רב על כל הצדדים שאפשר להיות. החלק
הראשון השכליים הנפרדים והגלגלים שהשכלים נפש להם,
והשני הנבראים הארציים בארץ ותולדותיה והצמחים והחי
שאינו מדבר, והשלישי במין האנושי המורכב מן השכליים
ומן הארציים.@60
@70ושני חלקים מן הנבראים, רצוני לומר השכליים
והארציים, פועלים פעולה הכרחית, המשכילים בשכל
והארציים בטבע, ומשניהם קילוסו יתברך עולה בפעולתם
הפעולות התמידיות, זו שכלית וזו טבעית. ואחר ששתי
הפעולות האלו הכרחיות, חייבה חכמתו יתברך לברוא נברא
אמצעי מורכב משני הנבראים הראשונים, ושיהא הרשות
מסור בידו מסירה מוחלטת כדי שיעלה קילוסו מכל חלקי
הנבראים ומכל חלקי העבודה. שכלית הכרחית וטבעית
הכרחית, ומשותפת רצונית, ועל כן נמסר הרצון ביד המין
האנושי מוחלט, וכמו שאמרו רבותינו ז"ל בבראשית רבה
פרשת יקוו המים (פרשה ח, א) אמרו שם משל למלך שבנה
פלטין והושיב בתוכה דיורין אלמים והיו משכימים ושואלים
בכבוד המלך ברמז ובאצבעות, אמר המלך, מה שהושבתי בה
דיורין אלמים כך, אם הושבתי בה פקחין על אחת כמה וכמה,
הושיב בתוכה פקחין, עמדו והחזיקו בפלטין, אמרו אין
פלטין של מלך אלא שלנו, כך הקב"ה וכו', וכמו שהזכירוה
שם הדיורין האלמים הם הנבראים הארציים שמרמזין באצבע

מתוך סדור פעולתן הטבעית, כבודו יתברך, ורצה להעמיד
שם המין האנושי שפועלים פעולה רצונית, והם פועלים
כחפצם טוב או רע, ואף כי מסר להם יתברך הרשות המוחלט
עם הניחו אותם על חפצם, לא זז מחבב בריותיו רוצה
בהצלחתם ובקיומם בהמשכם אחר השכל ובחירתם בחיים
ובטוב, ומזהירם ומלמדם אורחות חיים.@60
@70ומפני שטבעי הגוף חזקים ופועלים בטבע הפך הנאות
לשכל, הוא יתברך מזהירם ומראה כאילו מושכם דרך פיוס,
כאילו צדקתינו או ההיפך מועילין לו חלילה, כמאמרו
(ירמיה ב, ה) מה מצאו אבותיכם בי עול כי רחקו מעלי, שובו
אלי ואשובה אליכם (מלאכי ג, ג), וכאלה רבים, הנה שמסר
הרשות ומלמדנו כמתאוה להיות נמשכין אחריו, ופרסם לנו
בתורתו השלימה שתי הכוונות האלה פרסום רב, והוא אומרו
(דברים ה, כו) ומי יתן והיה לבבם זה להם וגו' כל הימים וגו'.@60
@70ולכוונה הזאת אמרו כאן שהקב"ה מתפלל, וכאילו בית
המקדש הוא מקום תפילתו, לומר שמפני שהמקום ההוא
מקום העבודה ומשם שואבין הברכה ומשם אורה יוצאה
לעולם, כל זמן שישראל עושין שם מה שנצטוו בעבודה
וההנהגה, הוא המקום נראה כאילו הוא מקום שהוא מפייס
ומתפלל בו שיתמיד הענין כן כדי שיהא רצון לפניו שיכבשו
רחמיו את כעסו על עולמו ויתנהג עם בריותיו ברחמים, ר"ל
עם כל האומות, והוא אמרו (ישעיה נו, ז) כי ביתי בית תפלה
יקרא לכל העמים.@60
@70ואל תתמה על אומרם שהוא יתברך אומר יהיה רצון
מלפני שיכבשו רחמי את כעסי, כי מפני שהמדה כך היא
שהגמול והעונש על מעשה האדם, וכפי מעשיו הוא נדון
והמעשה מסור בידו מוחלט כמו שאמרנו, אמר שהוא יתברך
מתפלל שישרו מעשיהן עד שיגברו כח רחמיו ורצונו
בפעולתם על כעסו, וכענין שאמרו רבותינו ז"ל (איכה רבתי
א, לה) כל זמן שישראל עושין רצונו של מקום מוסיפין כח
בגבורה של מעלה שנאמר (במדבר יד, יז) ועתה יגדל נא כח
ה', ואמרו בבראשית רבה (ט, ד) פרשת וירא אלקים את כל
אשר עשה והנה טוב מאד ר' חמא בר חנינא אמר משל למלך
שבנה פלטין וראה אותה וערבה לו ואמר פלטין הלואי תהא
מעלת חן לפני בכל עת כדרך שהעלית לפני באותה שעה.
[כך] אמר הקב"ה לעולמו, עולמי עולמי הלואי אתה מעלה
חן לפני כדרך שהעלית לפני באותה שעה.@60
@60
@20[ז, א] @65@30אמר רבי ישמעאל בן אלישע פעם אחת
נכנסתי לפני ולפנים להקטיר קטורת וראיתי את
אכתריאל יה ה' צבאות וכו'.@40 השם הזה קבלנו שהוא
הנקרא שומר ישראל (תהלים קכא, ד), וכל מקום שתמצא
במקרא ענין שמירה, דע כי הוא מלאך הכבוד והוא הנקרא
בלשון רבותינו זכרונם לברכה שכינה ומידת הדין. וכבר ידעת
כי משמרת תרגומו מטרת (ויקרא ח, לה), ותמצא בשיר
למעלות אשא עיני אל ההרים (תהלים שם) שיש בו ששה
פעמים לשון שמירה על שום שהוא כלול מששת קצוות, וכן
הוא אומר (שה"ש ו, ה) סוגה בשושנים.@60
ענין רבי ישמעאל בן אלישע ש@30אמר לו הקב"ה ברכני.@40 לא
יעלם ממך כי הוא ענין כל הברכות, והוא שצונו יתברך
בתורתו השלימה (דברים ח, י) וברכת את ה' אלקיך, וכתיב
(שם י, ח) כי בו בחר ד' אלקיך לשרתו ולברך בשמו, והוא
אומרינו תתברך ותתרומם. ואל תחשוב כי הברכה ענין
הודאה, שהברכה לשון תוספות ורבוי, מלשון וברך את
לחמך ואת מימיך (שמות כג, כה) וככה ברוך אתה ד' למדני
חוקיך (תהלים קיט, יב) ותפלת ישרים רצונו (משלי טו, ח)
וגורמת לרבות הרחמים על בריותיו וכענין שאמרנו למעלה,
ותפלת הצדיקים כובשת את הכעס (סוכה יד, א), והוא ענין
תפלת אברהם בהפיכת סדום (בראשית יח, כג), והוא ענין
כל התפילות.@60
@60
@30וראיתי את ה' יושב על כסא.@40 כבר מפורש גם בנביאים
(ישעיה ו, א) ואראה את ד' יושב על כסא רם ונשא,
והרכנת הראש רמז לקבול התפילה, וראשו בא על דרך
הכתוב (שה"ש ה, יא) ראשו כתם פז, ודרך משל דברו
חכמים גם בנביאים.@60
@60
@30והסירותי את כפי וראית את אחורי, אמר ר' חנא
בר ביזנא אמר ר' שמעון חסידא מלמד שהראה
הקב"ה למשה קשר של תפילין.@40 גם כאן רמז לבעלי
החכמה מגיד אמת ובסתום מוציא לאור כל תעלומה. ופשטן
של דברים, כבר ידעת כי באה התשובה הזו לאדון הנביאים
על בקשתו אשר בקש הראני נא את כבודך (שמות לג, יח)
כי בקש להשיג מהוד כבודו יתברך שהוא ראיית הפנים,
כמו שמתבאר ממה שבאה התשובה על זה לא תוכל לראות
פני, ולא מנעו ממנו רק זה, אבל כל שלאחר זה
הראה לו.@60
@70ודע כי התפילין שבראש הרצועות יוצאות מהן ומקיפות
כל הראש ומתקשרות באחרית הראש והתפילין בעצמן
מונחים על הפנים בין העינים ששם שורש המוח ומתקשרות
באחרית המוח שהוא כנגד הפנים, וכתיב בטוטפות (דברים
ו, ח) והיו לטוטפות בין עיניך, ומלת עין שם משותף, הנחתה
הראשונה כלי הראות, והוא שם לדימוי כמאמרם כעין דוגמא
של מעלה כעין הקרח הנורא (יחזקאל א, כב), והוא שם אל
ההשגחה והזכרון, אל יליזו מעיניך (משלי ג, כא) רצונו, אל
יעברו מהשגתך וזכרונך, וכאן כולל שלשת הענינים האלה,
כלי הראות ששם מקום הנחתם, ר"ל על שרשי העינים שהוא
ראשית המוח והוא על הפנים, ועוד לזכרון שהוא המשגיח
היכול שהשגיח עלינו והוציאנו מבית עבדים והוא שכתוב
בהם (שמות יג, ט) ולזכרון בין עיניך, ולדמיון לקבוע
בנפשותינו כשם שהתפילין מונחים בראשית המוח ורצועות
יוצאות מהן ומתקשרין באחרית המוח ומתעגלות ומקיפות
כל הראש, ככה הוא יתברך שורש הכל ומחפצו משתלשלות
כל הנבראים, מהקודם במדריגת השכליים עד המאוחר
בנבראים בגשמיים הארציים, והוא יתברך תכלית כל דבר
האחרון וכן תכלית הכל מקיף ושב אל רצונו, כמו שביאר



@60


@98
הרב [הרמב"ם] ז"ל (במורה נבוכים בפרק ס"ט) במשל הכסא
שתכליתו לשבת עליו, ותשוב ותשאל ומה תכלית ישיבתו,
ותשיב לתכלית רצון הפועל.@60
@70ועל כן רצועות התפילין מקיפות הראש ורצועה יורדת
עד אחרית המוח ומתקשרות שם שהיא הנקודה האחרונה,
ואחר תשוב ותקיף ותעלה מן הקשר עד מקום מעמד התפילין
שהוא תכלית אליהן לדמוי הזה שאמרנו, והכל מתקשר זה
בזה בחפצו יתברך, כאילו תאמר שברא השם יתברך
השכליים, והשכליים בחפצו כל אחד סבה לשלמטה ממנו
במדריגה עד השכל הפועל, והשכל הפועל סבה למה שלמטה
מגלגל הירח. והכל מתקשר זה בזה מסבה לסבה, והוא אומרו
(קהלת ה, ז) כי גבוה מעל גבוה שומר וגבוהים עליהם, והכל
תלוי בזרועו יתברך כמו שאמרו ז"ל (חגיגה יב, ב) הכל תלוי
בזרוע דכתיב (דברים לג, כז) ומתחת זרועות עולם, לומר
שהוא יתברך מעמיד עמידת הכל וקיומם שהוא מקום עולמו,
וקיום העולם נסמך אליו וקשר אחד יש להם. והוא שנגלה
למשה ונראה אליו, ולא נמנע ממנו זולתי עצם התפילין שהם
על העינים שהוא שורש הכל ושנרמז מלשון פנים, כאומרו
(שמות לג, כ) לא תוכל לראות פני, אך הקשר הראה לו, וזהו
קשר של תפילין, והוא מה שרמז אליו (במדבר יב, ז) בכל
ביתי נאמן הוא.@60
@60
@20[ז, ב] @65@30אמר רבי יוחנן משום רבי שמעון בן יוחאי
מיום שברא הקב"ה את עולמו לא בא אדם שקראו
אדון עד שבא אברהם אבינו וקראו אדון שנאמר
(בראשית טו, ח) אדני אלקים במה אדע כי אירשנה.
אמר רב ואף דניאל לא נענה אלא בשביל אברהם,
שנאמר (דניאל ט) ועתה שמע אלקינו אל תפלת
עבדך ואל תחנוניו והאר פניך על מקדשך השמם
למען ה', למענך מיבעיא ליה, אלא למען אברהם
שקראו אדון.@40 כבר ידעת שהיו בימי אברהם וקודם לו
עובדים לרוחניים ועושים הצלמים ונמשכים במעשיהם אחר
מלאכת השמים והאיצטגנינות, וכענין שאמרו ז"ל (בראשית
רבה פרשה לח, יט) ששרף אברהם צלמי תרח אביו והפילו
נמרוד לכבשן האש, והיו נמשכים אחר הדעות המופסדים
ההם, עד שהוכיחם אברהם ומלמדם ומגיירם כאמרם ז"ל
(שם לט, כא) אברהם מגייר את האנשים ושרה מגיירת
הנשים. ובאמת כי יש למזלות השמים שלטון בעולם עד
שיהיה האדם במזלו עשיר או דל, מאריך ימים או הפכו,
מוליד או עקר, בלתי אם יטה מזלו לצד אחר מתוך מעשיו.
והנה אברהם מכח מזלו אינו ראוי להוליד זולתי שנתגבר
ויצא מתחת מערכת הכוכבים, ונתעלה במעשיו ונדבק לסבה
העליונה השם יתברך שהוא אדון הכל, ולא היה יכולת
המערכה לבטל ממנו התולדה, וכמו שאמרו במדרש
(שם מד, יד) ויוצא אותו החוצה ויאמר הבט נא, אין
אומרים הבט אלא למי שמביט מלמעלה למטה, לפי שהיה
אברהם רואה באיצטגנינות שאינו מוליד אמר ליה הקדוש
ברוך הוא צא מאיצטגנינות שלך אברם אינו מוליד
אברהם מוליד.@60
@70ועל כן קראו אברהם לקב"ה אדון, שמתוך כך נודע
לאנשי דורו החכמים בחכמת האיצטגנינות כי יש אדון
עליהם לבטל כחם, ונודע שהוא האדון המשגיח והיכול,
ואין איילות במי שיש סבה עליונית סותרת כחו
ואיילותו.@60
@70ומה שאמרו שלא בא אדם עד אברהם שקראו אדון
אעפ"י שהקדימוהו אדם ושת ומתושלח וחנוך ונח ושם, שכל
אלו היו צדיקים גמורים וחלילה מהם שיהיו הם נמשכים אחר
הדעות ההם כאנשי דורם והיו מכירים אדנותו יתברך, אפשר
שהכוונה במאמר הזה שלא קרה לאחד מהם ענין שיוודע
ממנו לבעלי החכמה שבדורם הפך דעתם, כענין אברהם
שהוליד כנגד מזלו הידוע להם ממערכת השמים.@60
@70גם כי היה אברהם מכריז ומפרסם בעולם אדנותו ומביא
להם ראיות נגלות ממה שהודיע אדנותו, כענין הולדותו
שהיה מפורסם בין חכמי הדור ועובדי הרוחניים שלא היה
באפשר להוליד, ועם כל זה כשנדבק אל סבת הסבות יתברך
נתגבר ונעשה מי שאינו מוליד, מוליד, והקריא שמו יתברך
בפי כל הבריות שהוא אדון, ומעניינו למדו שאין השלטון
ואדנות למלאכת השמים רק לו יתברך לבדו.@60
@70וכענין הזה אמרו רבותינו ז"ל בפרק קמא דסוטה (י, ב)
ויקרא שם אברם בשם ד' (בראשית יג, ד), אל תקרא ויקרא
אלא ויקריא, מלמד שהקריא אברהם שמו של הקב"ה בפי כל
הבריות, שלמדם שהדבק אליו יתברך ומכיר שהוא אדון
יתברך ויתגבר על המערכה, ולא יהא מסור רק למעשיו אם
יבחר במעשיו בחיים ובטוב או בהיפוכם, וכענין שנעשה
לזרעו של אברהם ע"ה שנאמר להם (דברים כו, יט) ולתתך
עליון וכו', ובחרת בחיים וגו' למען תחיה אתה וזרעך (שם ל,
יא), ודניאל לא נענה ולא נתרצה לו השם יתברך להשיב
שכינתו ולבנות את הבית רק בשביל דבר זה שאמר
אברהם, רצונו שכל זמן שהבית חרב יחשבו תועי רוח
שהצלחתם מצד הרוחני ההוא שהם עובדים, וחושבים כי
מתוך שהם עובדים אותו ונמשכים אחריו הם מתגברים,
וכאומרו (דה"י-ב לב, יג-יד) ומי בכל אלהי העמים אשר הציל
את ארצו מידי וגו' וכתיב (שם יט) וידברו אל אלקי ירושלים
כעל אלהי עמי הארץ, וחושבים שאין האדנות והשלטון לשם
יתברך, וכשהבית עומד על תיקונו והוא יתברך שרוי בתוכו,
יודע כי נורא אלקים ממקדשיך (תהלים סח, לו) וכי אלקים
עליון נורא מנפלאותיו אשר עשה כענין האמור בנעמן
(מלכים-ב ה, ה) וכענין הפלשתים, והרבה כאלה, וזהו שאמר
דניאל (דניאל ט, יח) והאר פניך על מקדשך השמם למען ד'
וכן אמר דוד (תהלים פג, יט) וידעו כי אתה שמך ה' לבדך
עליון על כל הארץ.@60
@60
@30אמר רבי יוחנן משום רבי שמעון בן יוחאי מיום
שברא הקב"ה את עולמו לא בא אדם שהודה
להקב"ה עד שבאת לאה והודתו שנאמר (בראשית
כט, לה) הפעם אודה את ה'.@40 כבר ידעת שהבנים שנולדו
ללאה קודם לידת יהודה היו שלשה, ובכולם נתנה טעם
בקריאת שמם. ראובן כי ראה ה' בעניי (שם כט, לב), שמעון

 
