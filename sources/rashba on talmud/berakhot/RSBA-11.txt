


כי שמע ד' כי שנואה אנכי (שם לג), לוי הפעם ילוה אישי
אלי כי ילדתי לו שלשה בנים (שם לד), אך ביהודה לא נתנו
טעם רק נתנה ההודאה לשם יתברך, כי אלו השלשה
הקודמים נתנה לה מן הראוי לה, וזה יתר מן הראוי וצריכה
ליתן ההודאה עליו. וזהו שאמרו ז"ל (מד"ר עא, ד) שיודעות
היו האמהות שעתיד יעקב להעמיד מהן י"ב שבטים, והן היו
ד' נשים, ומן הראוי שתעמיד כל אחת שלשה, וכשנולד לה
הרביעי נתנה הודאה וראתה אותו כמקבלת חסד הגמור ביותר
מן הראוי, וכענין שאמרו בבראשית רבה (שם) רבי ברכיה
בשם רבי לוי אמר לכהן שהיה יורד לגורן נתן לו בעל הבית
כור אחד של מעשר ולא החזיק לו טובה, אחד של תרומה ולא
החזיק לו טובה, נתן לו קומץ אחד של חולין והחזיק לו
טובה, אמר לו אדוני כהן, אני נתתי לך כור וזה לא נתן לך
אלא קומץ ואתה מחזיק לו טובה ולי לא החזקת טובה, אמר
לו אתה מחלקי נתת לי וזה מחלקו נתן לי לפיכך אני מחזיק
לו טובה. וזה ההודאה ממנה שראתה הבן הרביעי כאילו היו
האחרות ראויות לו ונתרבה החסד אצלה וניטל מן האחרות
הראויות לו וניתן לה.@60
@70ועד שעמדה לאה לא קדמה אדם שראה מדת טובו ראוי
לאחד וינטל ממנו וינתן לו שיצטרך להודות עליו על צד
המדה הזו שהוא רבוי החסד כי ההודאה תבוא מצד קבלת
ריבוי החסד. וכמו שאמר דוד ע"ה (תהלים קו, א) הודו לד'
כי טוב כי לעולם חסדו, וכמו שאמרו ז"ל (בב"ר שם
ובתנחומא ויצא ו) לאה תפשה פלך הודיה ועמדו כל בניה
בני הודיה, דוד אמר הודו לד' כי טוב כי לעולם חסדו (תהלים
קיח, א) [דניאל מצלי ומודה] (דניאל פרק ו).@60
@70מצורף לזה כי בהיות כת עובדי השם שפלים תמעט
האמונה ותרבה הכפירה באמת, כענין האמור (דברים לב, לו-
לז) כי יראה כי אזלת יד ואפס עצור ועזוב ואמר אי אלוקימו
צור חסיו בו, וכשנתגבר יד עובדי השם והעמים רואים
בהצלחתם תתרבה ההודאה בה' יתברך, ועד עמוד מלכי בית
דוד הבא מיהודה וגברה ידם, הודו העמים עד שנתגיירו
כמה מהם, וכשנולד יהודה שהוא ראש הממלכה והיו ידיו
בעורף אויביו (בראשית מט, ח) אז באה ההודאה, ועד אותה
העת לא היה העולם ראוי להודאה.@60
@70גם כי בסוף הזמנים ישובו הכל להודות לשמו יתברך על
ידי זרעו של יהודה בעמוד המלך המשיח וישלוט בעמים, כי
אז יקראו כל העמים בשם ד' ויאמרו אך שקר נחלו אבותינו
(ירמיה טז, יט), וכתיב (זכריה יד, ט) ביום ההוא יהיה ד' אחד
ושמו אחד.@60
@60
@20[ח, א] @30מאי פדה בשלום נפשי (תהלים נה, יט),
אמר רבי שמעון בן יוחאי אמר הקב"ה כל העוסק
בתורה ובגמילות חסדים ומתפלל עם הצבור
שחרית וערבית כאלו פדה לי ולבני מבין אומות
העולם.@40 כבר כתבנו (לעיל ז, ב) כי בהיות כת עובדי השם
יתברך בשפל, גורם לרבוי הכפירה בעמים, שרואין כאילו
אין היכולת בהצלחתן, וכמאמר משה (במדבר יד, טו) ואמרו
כל הגוים אשר שמעו את שמעך לאמור מבלתי יכולת ה', והוא
מה שכתוב (שמואל-ב ז, כג) אשר פדית לך ממצרים גוי
ואלקיו, וכתיב (ישעי' סג, ט) בכל צרתם לו צר ומלאך פניו
הושיעם, ואמרו (מגילה כט, א) גלו לבבל שכינה עמהם גלו
לעילם שכינה עמהם שנאמר (ירמיה מט, לח) ושמתי כסאי
בעילם (ספרי מסעי לה, לד). וכשעם ה' נושעים, כאילו הוא
יתברך נושע עמהם, וכמו שדרשו רבותינו ז"ל (פסיקתא רבתי
ל"ב) בהושיעה ימינך וענני (תהלים ס, ז) כאילו בשעה
שתענני הושעת הימין, וכמאמרם במדרש (תנחומא סוף פ' כי
תצא) כי יד על כס יה, כביכול כל זמן שעמלק קיים אין הכסא
שלם, וכשישראל מתהלכין על קו היושר ומתעסקים במה
שנצטוו גורמין שישכון שכינה ביניהם וישבו בארצם,
וכשעושין ההיפך גורמים לסילוק השכינה ולגלות מארצם.@60
@70ואמרו כאן תורה וגמילות חסדים ותפילה כי הם כוללים
שלשת החלקים שהם כל העבודה, והם הפה והלב והמעשה,
דכתיב (דברים ל, יד) כי קרוב אליך הדבר מאד בפיך ובלבבך
לעשותו. התורה והגמילות חסדים הם הפה והמעשה,
והתפילה היא הלב, כמו שקראוה עבודה שבלב כמוזכר
בספרי (עקב יא, יג) ולעבדו זו תפילה, אתה אומר זו תפילה
או אינו אלא עבודה, תלמוד לומר ולעבדו בכל לבבכם ובכל
נפשכם, וכי יש עבודה בלב, מה תלמוד לומר ולעבדו, זו
תפילה, כי בהתפלל המתפלל צריך לכוין דעתו ולגמור בלבו
שמאתו יתברך ההצלחה והרחמים והוא שליט בכל ולא
ימנענו דבר, והוא לבדו המספיק כל הצרכים שהוא לבדו
האדון יתברך שמו והכל עבדיו.@60
@60
@30אמר רב חסדא לעולם יכנס אדם שני פתחים בבית
הכנסת ואחר כך יתפלל, דכתיב (משלי ח, לד)
לשמור מזוזות פתחי, שני פתחים סלקא דעתך
אלא אימא כשיעור שני פתחים.@40 גם בזו רמזו סוד גדול
מאד. ופשטן של דברים, שהמתפלל צריך לשהות תחלה
זמן מה כדי שיתכונן דעתו עליו וישים אל לבו לפני מי הוא
עומד כדי שלא יכשל בדבורו ובכונותיו. כי צריך המתפלל
לכוין לענינים רבים ולהסיר מלבבו דעות מרוחקות בחק
הבורא יתברך כמו שיתבאר במקום מן ההגדות בעזרת ה'
בהגיעי אצל מחלוקת רבי אליעזר ורבי יהושע בפרק אין
עומדין להתפלל (להלן לב, א), דר' יהושע סבר לעולם יתפלל
אדם ואחר כך ישאל צרכיו ור' אליעזר סבר ישאל צרכיו ואחר
כך יתפלל שהבאתי על ההיא דר' שמלאי שאמר לעולם יסדר
אדם שבחיו של הקב"ה ואח"כ יתפלל, וע"כ אם יתפלל מיד
כשיכנס לבית הכנסת לא יזדקק מחשבותיו ויתן את פיו להחטיא
את בשרו, ולפיכך צריך שישהא קצת. ושיעור שהייה זו
שאמרו שני פתחים דרך המקרא לקח וכעין סמך ורמז על
השיהוי לקחו, והעיקר לכוונת השיהוי וכמו שאמרו (לקמן ל, ב)
חסידים הראשונים היו שוהין שעה אחת ואח"כ מתפללין.@60
@60
@30אין לו להקדוש ברוך הוא בעולמו אלא ד' אמות של
הלכה.@40 כבר פירשה הרמב"ם ז"ל פירוש מרווח מאד


בפתיחת פירוש המשנה ועליו אין להוסיף וממנו אין לגרוע.
ותורף דבריו שם הוא, כי הכוונה בבריאת כל מה שיש בתוך
העולם הזה ההוה והנפסד, הוא האיש השלם הכולל החכמה
והמעשה ועל זה אמר אין לו להקב"ה בעולמו אלא ד' אמות
של הלכה בלבד, כלומר, האדם השלם בחכמה ובמעשה,
ע"כ. ומפני שהאדם הבינוני הוא ארבע אמות כמו שנאמר
(שמות טז, כט) שבו איש תחתיו, כתחתיו, ומכאן לד' אמות
ליוצא חוץ לתחום (עירובין מח, א), קראו ד' אמות של הלכה.@60
@60
@20[י, ב] @65@30אמר ר' יוסי בר חנינא משום ר' אליעזר בן
יעקב המתפלל צריך שיכוין את רגליו שנאמר
(יחזקאל א, ז) ורגליהם רגל ישרה.@40 שאלני אחד
מהחולקים על אומתנו מה צורך בכיוון הרגלים אצל התפילה,
ומה הראיה מחיות המרכבה למתפלל.@60
@70וזו היתה תשובתי. כי זה לשתי סבות גדולות: האחד כי
נבראו באדם איברים שהן כלים להשיג בהם הרצון והנאות
ולהרחיק הנזקין, והם הידים והרגלים, בידים יפעול ויקרב
הנאות וירחיק הנזק ויתחזק בהם לעמוד כנגד האויב
במלחמות ודומיהן, ויתר מהן הרגלים שישיג בהם אל רצונו
ברחוק מקום בזמן מעט, ויברח מן הנזקין שאין לו תחבולה
בהצלתו, והמתפלל לא תתכן לו התפלה עד שיקדים לנפשו
שהצלתו ונזקו והנאות לו והנזק, אין לו בהם תחבולה
בהשגתן או בבריחתו מהם זולתי אם יעזרנו האל יתברך והכל
תלוי ברצונו יתברך.@60
@70וכדי ליישב הדעת הזה ולקבוע בנפשו זו התבונה, צריך
בעת התפילה לכוין רגליו לרמוז שרגליו אסורות ונסתלקה
מהם התנועה לברוח מנזיקין ולא יוכל להשיג אל חפציו
בלתי אם יעזרנו יתברך, וככה הידים, וכמו שאמרו (שבת י,
א) רבא בעידן ריתחא פכר ידיה ומצלי. וכן הנהוג
באומות בחוקי המתחנן אל אדוניו מכוין ידיו ומתחנן לכוונה
שאמרנו, שמראה עצמו כאילו ידיו אסורות ואין לו עזר בלתי
אם ישיג רצונו. ומפני שברגלים נעזר בהם האדם בעניניו יותר
בברוח מן הנזק וברדוף אחר הנאות, הצריכו לכוין אותם
בשעת התפילה ולכוונה הזאת שאמרנו.@60
@70עוד סבה אחרת, שהמין האנושי שהכוונה בבריאתו
להכיר את בוראו יתברך ולרוממו ולהודות לפניו שהוא
יתברך בראו יש מאין גמור, לעמוד לפניו ולשרתו ולשמור
דרך מצותיו, סוף דבר הוא מלאך מושם בארץ ברצון בוראו
כמלאכים העליונים שהם שכליים נפרדים, ולובש מלאכות
לעבוד ולהכיר את בוראו יתברך, וככה יקרא העובד השלם,
כאומרו (מלאכי ב, ז) כי שפתי כהן ישמרו דעת ותורה יבקשו
מפיהו כי מלאך ה' צבאות הוא, וככה בדברי חז"ל באמרם
(נדרים כ, א) אמרו לו מלאכי השרת ואמרו (שם ע"ב) מאן
מלאכי השרת רבנן.@60
@70ודע כי מלת רגל משותפת, הוא שם לכלי התנועה על
בוהן רגלו, והוא שם לסבה, כמו לרגל המלאכה (בראשית
לג, יד), ויברך ה' אותך לרגלי (שם ל, ל), ומזה ורגליהם רגל
ישרה (שם), רצה לומר שסבותיהן ישרות מתמידות לא יסבו
בלכתן, מפני שאינן בעלי תאוה לא תטה אותם ותמשיכם אל
יציאה מן האמת.@60
@70וככה המתפלל בעת עומדו לפני השם יתברך צריך לכוין
דעותיו ולהישירם אל עבודתו יתברך ולעזוב דרכו
ומחשבותיו ויכוין לבו וסבותיו לרצון לו יתברך, להעיר כי כל
מעשינו כאכילה והשינה והפעולות הכל כולל כדי שתהיינה
סבות לקיים הגוף, וקיום הגוף להיות סבה לעבוד אותו
ולשרת בשמו, ולכוונה הזאת גם כן יתחייב לכוין רגליו שהם
רמז לסבות להעיר שסבותיו ישרות ומכוונות לעבודתו אשר
נברא לכך, והוא בשירותיו ועבודתו ישר, מתדמה למרכבה
שסבותיהם ישרות מתמידות דכתיב ורגליהם רגל ישרה.@60
@60
@30מאי דכתיב לא תאכלו על הדם (ויקרא יט, כו), לא
תאכלו עד שתתפללו על דמכם.@40 גם זאת משאלותיו,
מה התועלת להקדים התפילה לאכילה, ומה הראיה מלא
תאכלו על הדם להקדמות התפילה, ואין הכוונה במצוה זו
רצה לומר: בלא תאכלו על הדם, רק שלא יאכל הדם.@60
@70וזו היתה תשובתי. אין הכוונה במצוה זו למניעת אכילת
הדם כי לא נאמר לא תאכלו הדם רק לא תאכלו על הדם,
והוא כולל לענינים רבים ולמניעות רבות:@60
@70הראשונה, שלא לאכול סביבות הדם, וכמו שכתב הרב
זכרונו לברכה (רמב"ן ויקרא יט, כו) שהיתה לראשונים
עבודה בכך כדי למשוך עליהם הרוחות כפי דעותיהם
המופסדות. והשנית, מניעה לדיינין שלא יאכלו בשעה שדנין
דיני נפשות (סנהדרין סג, א), וככה שלא יאכל עד שיתפלל
על דמו, רצונו לומר שהאדם נברא לעבוד את בוראו ולהודות
לפניו שהוא בראו, ואילו לא התפלל והודה לפניו בכל יום
נמצא חוטא על דמו שגורם מיתתו, שאם אינו משלים חוק
כוונת בריאתו אינו מן הראוים להמשיך אליהם החיים
ולהשלים חוק כוונת בריאתם. והאכילה והשתייה כבר נודעו
סבותיהם שהם סבות להטריד המחשבות ולבטלם מחיובם
בשכרות וגסות האכילה, ואם יקדים האכילה תטרידנו
מלבקש על נפשו ומלהשלים חוק חיובו בהודאת הבורא ית'.@60
@70גם כשהוא מתפלל לאחר האכילה לבו חסר ואינו מכוין
בהודאתו, ועומד לפני בוראו יתברך בלא דעת ובלא תבונה
מתוך שטבעו גס וגאה מסבות האכילה.@60
@70ומה שיגלה לך זה הוא אמרם זכרונם לברכה על זאת,
מאי דכתיב (מלכים-א יד, ט) ואותי השלכת אחרי גויך, אל
תקרי גויך אלא גאיך, אמר הקב"ה לאחר שנתגאה זה, מקבל
עליו עול מלכות שמים.@60
@70ואל תחשוב שהם חילפו מלת גאיך במלת גאה, אלא
הכוונה לומר שהאכילה גורמת להשליך התפילה לגמרי אחרי
הגיו, כלומר, שלא יתפלל כלל. ועוד שאם יתפלל לא יתפלל
אלא מתוך גאות הטבע בלא כוונת המחוייב, והם ז"ל הכניסו
ביאור הענין במלת גויך לפירוש בעלמא, וכאילו אמרו ולא די
שישליך הכל לאחר הגיו אלא אפי' אם יתפלל אין תפילתו רצויה.@60
@70ולכוונה הזאת גם כן היתה מניעות האכילה ביום דין
הנפשות, אולי אכילתו תטריד מחשבותיו וידון למות מי




שאינו ראוי למיתה, ואם ליראת הפשיעה בנפשות אחרים
נמנע מלאכול כדי שלא תהיה האכילה סבה לפשיעה ממנו,
וליראת הפשיעה בנפש עצמו לא כל שכן.@60
@70והוצרכתי לכתוב כאן פירושן של הגדות אלו מפני שהן
מלקטין עלינו הגדות התלמוד כדי להגדיל הלשון ולטעון על
חכמי האמת ז"ל דברים בטלים חלילה להם, וכן אצטרך
בהגדות הבאות בתלמוד, ורואה אני בפירושן לשקוד בהם
כדי שנשיב את החולק על מלאכת שמים.@60
@60
@20[יב, ב] @65@30תניא אמר להן בן זומא לחכמים וכי מזכירין
יציאת מצרים לימות המשיח וכו'.@40 גם זו אחת מטענות
החולקים עלינו, כי מכאן יראה שמצות התורה לזמן, והוא
שקריאת שמע ומצות הפסח והמצה ומניעת החמץ לזכרון
יציאת מצרים, כדכתיב (דברים ז, ב-ג) וזבחת פסח לה'
אלקיך, לא תאכל עליו חמץ שבעת ימים תאכל עליו מצות
לחם עוני וגו', הנה שצוה על עשיית הפסח ומניעת החמץ
ואכילת המצה כדי שנזכור מתוך כך יציאת מצרים, ואם אין
מזכירין יציאת מצרים לימות המשיח כדעת חכמים אם כן אף
הפסח והמצה ומניעת החמץ בטלים, שלא נצטוינו בהם רק
לזכור יציאת מצרים, וכבר אמרו כאן שאין מזכירין יציאת
מצרים לימות המשיח.@60
@70וחושבים עוד לחזק טענותם עלינו, ממה שאמרו בנדה
פרק האשה שהיא עושה צרכיה (סא, ב) בגד שאבד בו
כלאים הרי זה לא ימכרנו לגוי ולא יעשנו מרדעת לחמור אבל
עושה הוא תכריכין למת, אמר רב יוסף זאת אומרת מצות
בטלות לעתיד לבא, ופליגא דר' אמי דאמר ר' אמי דבי
ר' ינאי לא שנו אלא לסופדו, אבל לקוברו אסור. והטועים
האלה מפרשים, לעתיד לבא לאחר התחייה, ולומר שאילו לא
היו מצות בטלות לאחר התחייה היה אסור לקבור בבגד שיש
בו כלאים מפני שאמרו בכתובות בפרק [שני] דייני גזירות
(קיא, ב) אמר ר' חייא בר יוסף עתידין צדיקים שיעמדו
בלבושיהן ק"ו מחטה, ואמרו שעל כן אסר ר' אמי לקוברו
לדעתו שאינן בטלות.@60
@70וכן מביאין עלינו עוד טענה, ממה שאמרו בתחילת פרק
א' של ע"ז (ג, א) כי לעתיד לבא כשהקב"ה מחייב האומות
על שלא קבלו התורה, אומרים לפניו רבש"ע תנה לנו מראש
ונעשנה, אומר להם שוטים, מי שטרח בערב שבת יאכל
בשבת מי שלא טרח מהיכן יאכל, אלא אף על פי כן מצוה
קלה יש לי וסוכה שמה לכו ועשו אותה. והקשו שם, ומי מצי
עביד הכי, והאמר ר' יהושע בן לוי מאי דכתיב (דברים ז, יא)
אשר אנכי מצוך היום, היום לעשותם ולא למחר לעשותם,
והטועים האלה מפרשים ולא למחר לעשותם לאחר התחייה.@60
@70וזו היתה תשובתי. דע כי מצות הפסח והמצה ומניעת
אכילת חמץ אינן מחיוב זכירת היציאה, ויגלה לך זה ממה
שחייב הבורא במניעת עשיית הפסח כרת דכתיב (במדבר
ט, יג) וחדל לעשות הפסח ונכרתה, וכן חייב באכילת חמץ
כרת כדכתיב (שמות יב, יט) כי כל אוכל מחמצת ונכרתה,
ובאכילת המצה לא חייב רק בעשה כדכתיב (שם, יח) בערב
תאכלו מצות. ואילו הטעם כאן וכאן מחמת הזכירה לבד,
למה חייב כאן כרת וכאן לא חייב אלא עשה, וכל הצווי
משורש אחד. והכתוב שאמר (דברים טז, ג) למען תזכור את
יום צאתך אינו שב אל עשיית הפסח ולמניעת החמץ ואכילת
מצה, שאילו כן היה המקרא מהפך, שהיה מן הראוי לומר
(שם) שבעת ימים תאכל עליו מצות לחם עוני למען תזכור
את יום צאתך מארץ מצרים כי בחפזון יצאת מארץ מצרים,
אבל בהקדימו כי בחפזון יצאת ואחר כך אמר למען תזכור,
ראיה מוכרחת שטעם למען תזכור אינו קשור עם שבעת ימים
תאכל, רק קישור הכתוב כן, לא תאכל עליו חמץ ושבעת
ימים תאכל עליו מצות לחם עוני כי בחפזון יצאת, ולמען
תזכור זאת, רצה לומר כדי שלא יעברו דברים אלו מזכרונך
תזכור בפה, בכל יום צאתך ממצרים. ולמען זה, כמו למען
ינוח שורך (שמות כג, יב), שאין הכוונה שם שתהא מצות
השבת כדי שינוח בו השור, רק לזכור בו חידוש בריאת
העולם כנאמר בעשרת הדברות (שמות כ, יא) כי ששת ימים
עשה ה' וגו' על כך צוך ה' אלקיך לעשות את יום השבת
(דברים ה, טו), רק פירושו ולמען שתשבות ביום השביעי ולא
תבא לידי עשיית מלאכה ינוח גם שורך וגם חמורך, ויש
"למען" הרבה כיוצא בזה. ומכאן יצא לרבותינו ז"ל מצות
הקריאה בפה ביציאת מצרים בכל יום מלמען תזכור מה שלא
דרשו כן בלמען תזכרו את כל מצותי (במדבר טו, מ). ומעתה
גם לדברי חכמים שאומרים שאין מזכירין יציאת מצרים
לימות המשיח, לא יתבטלו מצות הפסח והמצה ומניעת
החמץ.@60
@70ואם תטעון עלינו מביטול קריאת שמע, רצה לומר יציאת
מצרים, שהיא מצוה ממצות התורה. דע שאין הכוונה
בקריאת שמע רק כדי שנזכור בפה הנסים שעשה לנו השם
יתברך שהוציאנו ממצרים אחר היותנו עבדים פרוכים דלי כח
ותחת סבלות מלך רם ועם קשה, ועם הזכירה נקבע
בנפשותינו שהוא המשגיח והיכול שלא ימנענו מונע בשום
צד. ועוד שנתחזק בנפשותינו מדת הבטחון חוזק רב. ועל כן
באה האזהרה על זה במקומות רבים בתורה בזכירת האותות
והמופתים והיד החזקה.@60
@70ואחר היות התכלית בזכירת הפה ביציאת מצרים
מהטענה הזאת, הנה גם התכלית ההוא שמור בהזכירנו קיבוץ
עם ממושך וממורט מעמים נוראים מן הארצות הרחוקות
מצפון ומים, ותהיה הכוונה ההיא יותר חזקה בהיות ההזכרה
באותות ובנסים יותר חזקים, ואם נאמר כך אין מצות
מתבטלות כלל.@60
@70והטענה שטענו עלינו מהאמור בנדה (סא, ב) מצות
בטלות לעתיד לבא, דע כי המלה הזאת, רצה לומר לעתיד
לבא נאמרה על כל זמן הבא, רחוק או קרוב, ואפילו בזמן
סמוך ממש, כאמרם בחזרת כלי זיין בשבת (עירובין מה, א)
כדי שלא תהא מכשילן לעתיד לבא, ואמרו בעובר במים ביום
הכיפורים להקביל פני רבו (יומא עו, ב) שמותר לחזור כדי
שלא תהא מכשילן לעתיד לבא, ומצות בטלות לעתיד לבא
שאמרו, ביאורו לאחר המות ממש, רצה לומר שהמתים
בעודם מתים פטורים מן המצות, והוא שהביאו שם ראיה מן
הכתוב במתים חפשי, כיון שמת אדם נעשה חפשי מן המצות.@60


@70ואם תשאל אם בעודו מת איך חולק ר' אמי ואמר שאינו
פטור והמת אינו בן מצוה, דע כי לדעת ר' אמי המת כתינוק
שלא הגיע לכלל מצות מצד עצמו, ואילו ראינוהו אוכל
נבילות ולובש שעטנז ומחלל יום שבת אין בית דין מצווין
להפרישו כמוזכר ביבמות פרק חרש (קיד, א), ועל כל זה אנו
מוזהרין עליו שלא להאכילו בידים ושלא להעבירו על המצות
בכוונה, וכמו שאמרו שם לא תאכלו שקץ הם, קרי ביה לא
תאכילום, להזהיר את הגדולים על הקטנים.@60
@70ואם תשאל עוד אם כן מפני מה אסר ר' אמי לקוברו
והתיר לסופדו, דע כי מצות איסור הכלאים תלאו הכתוב
בלבישה, דכתיב (דברים כב, יא) לא תלבש שעטנז, ואף
על פי שכתוב אחר אומר (ויקרא יט, יט) ובגד כלאים
שעטנז לא יעלה עליך, הרי אמרו שהלבישה גלה על העליה
שלא אסרה תורה עליה אלא כדרך לבישה, ומכאן אמרו
(כלאים פ"ט, מ"ה) מוכרי כסות מוכרין כדרכן ובלבד
שלא יכוונו בחמה מפני החמה ובגשמים מפני הגשמים,
ולפיכך כשפורשין אותו על מת לסופדו, אין בכענין הזה
איסור בחי שאינו דרך לבישה, אבל לקוברו בו שהוא
דרך לבישה אסור.@60
@70ורב חייא בר יוסף שאמר בכתובות (קיא, ב) שעתיד
הקב"ה להעמיד צדיקים בלבושיהם, יסבור כדעת ר' אמי
שאסור לקוברו, ורב יוסף ור' יוחנן שהתירו אף לקוברו לא
יסברו כדעת ר' חייא בר יוסף שאמר בכתובות שבלבושיהן
הן עומדין.@60
@70ושמא גם לדעת ר' חייא בר יוסף אין הכוונה שיהיו
עומדין באותן מלבושין ממש עד שאם היה חוט אחד של
צמר ואבד בו שיהא החוט חוזר לתוכו, אלא הכוונה בזה
שיהיו עומדין לבושין בקל וחומר מחטה כמו שאמרו (שם)
ומה חטה שנקברת ערומה יוצאה לבושה, צדיקים שנקברין
לבושין לא כל שכן שעומדין לבושין, ואם תרצה אמור
שעומדים בלבושים כצורת אותם לבושים שנקברו עמהם כדי
שיכירו כל אחד ואחד מתו כדרך שהלך ולא יאמרו אחרים
הם, כמו שאמרו (תנחומא ויגש ח) בחגר וסומא, הלך חגר
עומד חגר, הלך סומא עומד סומא, כדי שלא יאמרו אחרים
הם, ודברי אגדה הם ואין משיבין מהם.@60
@70ומה שיגלה לך זה שאין כל המצוות בטלות לאחר
התחיה, ומתים שהחיה יחזקאל לדעת האומר בפרק חלק
(סנהדרין צב, ב) שהיה ממש כן, ואותם ודאי לא נפטרו הם
וזרעם מן המצות, וכבר אמרו שם אחד מן החכמים ואני
מבני בניהם ואלו תפילין שהניח לי אבא מהם היו.@60
@70ומה שאמרו בתחילת פרק קמא דע"ז (ג, א) היום
לעשותם ולא למחר לעשותם, מחר האמור שם הוא יום הדין
שהוא עולם הנשמות. ומה שיגלה לך זה, אמרם שם היום
לעשותם ולא למחר לעשותם, היום לעשותם ולא להיום
לקבל שכרן, כלומר אלא למחר, אם כן מחר האמור שם הוא
זמן קבול השכר, ואין קבול השכר האמתי רק בעולם הנשמות
שהוא יום הדין לכל האומות ולא לאחר התחייה וכל שכן
בימות המשיח, שבאותו זמן אין דבר מתחדש יותר מן הנוהג
בעולם הזה וכמו שאמרו במס' שבת בפרק במה אשה יוצאה
(סג, א) אין בין העולם הזה לימות המשיח אלא שעבוד
מלכיות בלבד.@60
@70ומה שיחזק לך עוד שאין מה שנאמר שם בעבודה זרה
לאחר התחיה, הוא מה שהביאו שם הדברים בשם ר' יהושע
בן לוי בלא שום מחלוקת עד שהקשו ממנה בדרך הפשיטות
ומי מצו עבדי הכי והאמר ר' יהושע בן לוי היום לעשותם ולא
למחר לעשותם, ואם כדברי הטוען עלינו שמצות בטלות
לעתיד לבא האמור בנדה, והיום לעשותם ולא למחר לעשותם
האמור בעבודה זרה, הכוונה לשניהם אחת, אם כן איך הקשה
בע"ז דרך פשיטות מדר' יהושע בן לוי כאילו הוא דבר שאין
בו מחלוקת שהמצות בטלות לעתיד לבא, והלא ר' אמי חולק
בדבר ואומר שאינן בטלות. ואם הקשה לא לדעת ר' אמי, היה
להם לומר בשלמא לר' אמי דאמר אין מצות בטלות שפיר
אלא לר' יהושע בן לוי ולר' יוסף שאמרו מצות בטלות מאי
איכא למימר, שכן דרך התלמוד לומר בכל המקומות שכיוצא
בזה כידוע לכל מי שנתעסק בעסק התלמוד.@60
@70ועוד ששם הביאו ראיה מהיום לעשותם ובנדה הראיה
מבמתים חפשי, זו ראיה מוכרחת למי שאינו מתעקש ואינו
מוציא דעתו אל צד הנטייה לרצון.@60
@70ומה שאמרו שם בע"ז שהאומות אומרים תנה לנו מראש
ונעשנה, רצה לומר התורה, ואמרו כי מפני שאין הקב"ה בא
בטרוניא עם בריותיו הוא נותן להם מצות סוכה ומוציא חמה
מנרתיקה והם מתחממים וקצים ובועטים ויוצאים, כל זה דרך
משל שנותן להם ענין בעולם הנשמות דומה לסוכה שממנו
יודע שהם קצים במצות כשיגיעם הטרחה בהם כדרך שהגיע
מהם לישראל בעולם הגשמי. ודומה לו מה שאמרו שם (ע"ז
ג, ב. ד, א) אין גהינם לעתיד לבא אלא הקב"ה מוציא חמה
מנרתיקה רשעים נדונים בה שנאמר (מלאכי ג, יט) ולהט
אותם היום הבא וצדיקים מתעדנים בה שנאמר (שם שם, כ)
וזרחה לכם יראי שמי שמש צדקה וגו', וגהינם כבר נודע
שהוא נאמר להם בכל מקום בעולם הנשמות, ועם כל זה לא
נמנע מלומר שהשמש תלהט אותם ושהצדיקים מתעדנים בה
אע"פ שאין השמש הזה הגשמי פועל בנשמות בחומו ולא
מעדן בעידונו רק שהם משלים ורמזים לדברים דקים פנימים
שהם נרמזים במשל השמש, וככה במצות הסוכה והשמש
המרתיח היוצא מנרתיקו והצדיקים מתעדנין בו והוה להם
לצדקה ומרפא.@60
@70הנה הארכתי בביאור בדברים אלו מפני שכת הטוענים
באים עלינו בעקיפין מצד דברים אלו, והכוונה להם
לומר שאין מצות התורה עלינו עולמית ולא ניתנו רק
לזמן, וסבורים שעם הודאת חכמי התלמוד שיש להם
זמן ובטלות בזמן אם כן ניתן רשות לבעל הדין לחלוק
ולומר שמתבטלות אף בזמן מן הזמנים בעולם הזה, ועתה
חזקנו האמת בגלות להם לדעת רבותינו ז"ל שאינו על צד
שהבינו ונשתבשו בו.@60
@60
הדרן עלך פרק מאימתי
@60






@20[טו, א] @65@30[קרא ולא דקדק באותיותיה וכו'].@40 צריך אתה
לדעת כי היחוד כשהאדם מזכיר שמות וענינים רבים צריך אדם
ליחד הכל עד אין סוף להודיע כי הוא סבת הכל והכל ממנו,
כדי שלא יראה מהזכרת השמות שום פירוד וקיצוץ העולם,
כמו ענפי האילן רבים וכולם יוצאים מן הקנה האמצעי כאשר
התבונן בענפיו זה מזה, וזהו ענין היחוד. ועיקר קריאת שמע
הוא ליחד הכל, וכל מלה ומלה הוא יש לה ענין, ולכך צריך
אדם להתבונן בכל תיבה ותיבה כפי ענינה, וליחד הכל במלה
אחת תיבת אחד, שהוא כמו רמז למה שאין המחשבה [יכולה]
להתפשט, והחי"ת רמז לח' ספירות והדלי"ת היא גדולה רמז
לספירה העשירית (במ"ר נשא יד, כד). וצריך לדקדק באותיות
קריאת שמע שלא יוסיף ולא יגרע, שענין קריאת שמע הוא
כחותם שהמלך שולח לעבדיו והם מכירין פרצוף חותמו
ועומדים על רגליהם וגו' (ויקרא רבה כג, ו).@60
@20[טז, ב] @65@30אמר רבי אלעזר מאי דכתיב (תהלים
סג, ה) כן אברכך בחיי בשמך אשא כפי, כן
אברכך בחיי זו קריאת שמע בשמך אשא כפי זו
תפלה, ואם עושה כן עליו הכתוב אומר (שם
שם, ו) כמו חלב ודשן תשבע נפשי, ולא עוד
אלא שנוחל שני עולמות העולם הזה והעולם
הבא, שנאמר (שם) ושפתי רננות יהלל פי. שתי
רננות אלו למה, אחת בעולם הזה ואחת בעולם הבא.@40
גם בזו דעתי ימצא תם דרך חין וערך, אברכך בחיי ברוך
שם כבוד מלכותו לעולם ועד, ובשמך אשא כפי (תהלים
שם) והתפללו אליך דרך ארצם וגו' (מלכים-א ח, מח),
נוחל שני עולמות העולם הזה בקריאת שמע והעולם
הבא בתפילה. ופשוטן של דברים אין לפרש כי פשוט
הוא.@10
@20[כ, ב] @65@30דרש רב עוירא זימנין אמר לה משמיה דרב
אמי, וזימנין אמר לה משמיה דרב אסי, אמרו
מלאכי השרת לפני הקב"ה, רבש"ע, כתוב בתורתך
(דברים י, יז) אשר לא ישא פנים ולא יקח שוחד
והלא אתה נושא פנים לישראל שנאמר (במדבר ו,
כו) ישא ה' פניו אליך וכו'.@40 פנים הם שם לפני האדם
ושאר בעלי חיים, פני אדם, פני אריה, פני שור (יחזקאל א, י).
ומפני שהכעס והרצון ניכר בפנים הושאל לכעס כמו ופניה
לא היו לה עוד (שמואל א א, יח), פני ה' בעושי רע (תהלים
לד, יז). ולרצון האר פניך על מקדשיך השמם (דניאל ט,
יז), האירה פניך אל עבדיך (תהלים לא, יז). והושאל לחמלה
ולרחמנות לא תשא פני דל (ויקרא שם), וכן להדור זקן
ונשוא פנים (שם, לב). וכן מלת נושא על החומל והמהדר
לא תשא פני דל (ויקרא יט, טו) פני יהושפט אני נושא
(מלכים ב ג, יד), והם שם לדבר הנעתק המתקרב או המתרחק,
ישא ה' עליך גוי וגו' (דברים כח, מט), תזרם ורוח תשאם
(ישעי' מא, טז). ויאמר ג"כ למחילה ולסליחה נושא עון
(מיכה ז, יח), שא נא לפשע (בראשית נ, יז), וכאן רצה
לומר בלא ישא פנים וישא ה', כולל כל הענינים האלה, לא
ישא פנים, לא יהדר פנים להאיר פני רצונו לחמול ולסלוח
לחוטא ולהעתיק ממנו פני כעסו שהוא רמז למדת הדין.@60
@70וכבר ידעת שאין לפניו לא כעס ולא רצון, ולא נאמרו
מדות אלו בו יתברך אלא מצד פעולותיו והמקבל אותם,
כשיגמול החוטא ויענישנו יראה מצד אותה פעולה כאילו
כעס יתברך עליו, וכאשר יגמלנו טוב על צדקותיו אשר עשה
יראה כאילו רצון השם יתברך עמו ומראה לו פנים של הדור,
והוא יתברך לא ישתנה חלילה ולא יתפעל למדות אלו, רק
שהמעשה משתנה מצד המקבל לפי מעשיו, והוא אומרו
(דברים לב, ד) הצור תמים פעלו כי כל דרכיו משפט.@60
@70ומפני ששני הכתובים האלה, רצה לומר לא ישא פנים
וישא ה' פניו אליך, יראה מנגליהן כסותרין, ביארו שהענין
מדה אחת, והיא מדת טובו של הקב"ה שמשלם מדת הטוב
כנגד מדת המתנהג בה, וכמו שביארו ז"ל באומרם (מגילה
כח, א) נושא עון ועובר על פשע, למי נושא עון למי שעובר
על פשע, כל שמעביר על מדותיו מעבירין לו על פשעיו, וכן
המדה שנכנסים לפנים מן השורה למי שנכנס לפנים מן השורה.@60
@70ועל כן אמרו כאן שהיתה תשובה ממנו יתברך, שממדת
טובו שיאר פניו ויעתיק פני הכעס וימחול לישראל ויכנוס
עמהם לפנים מן השורה, מפני שהם מתנהגים עמו באותה
מדה, שהוא חייב ברכה על השביעה והם מראים עצמם
שמחים ומתענגים בטוב לבם במצותיו ונכנסין לפנים מן
השורה ומדקדקין לברך אפילו עד כזית ועד כביצה.@10

@20[לא, ב] @65@30אל תתן את אמתך לפני בת בליעל, אמר
ר' אלעזר מכאן לשכור שמתפלל כאלו עובד ע"ז,
כתיב הכא (ש"א א, טו) בליעל וכתיב התם (דברים
יג, יד) יצאו אנשים בני בליעל, מה להלן ע"ז אף כאן
ע"ז.@40 מן המפורסם שהשכרות מבלבל את הדעת עד שמביא
לידי כפירה באמת ובהודאה בשקר, ועל דרך המשל כמו
שאמרו (מגילה ז, ב) שאינו מכיר בין ברוך מרדכי ובין ארור
המן, ויראה דמיונות כוזבים, ומי שעומד לפני הקב"ה
בתפילה והוא שכור, שמא מתוך בלבול דעתו יבא לדמיונות
כוזבים וזו היא ע"ז באמת.@60
@60
@30מנין שחזר הקב"ה והודה לו לאליהו שנאמר (מיכה
ד, ו) ואשר הרעותי, וכן מה שאמר (לב, א) מנין
שחזר והודה למשה שנאמר (הושע ד, י) וכסף
הרבתי להם וגו'.@40 כתב רב האי גאון ז"ל דהודאה הסכמה
היא, ודקאמר (להלן) כביכול תפשו משה להקב"ה התקפת
רחמים ותביעה, הכין פרישו רבנן אילין מילין והכי איתפריש
כל שכיוצא בהן בסדר הזה וכדרך הזאת דלא ליקשו קראי
ולא שיקול הדעת. ע"כ לשון הגאון ז"ל. ויפה פירש.@60
@70אבל יש להוסיף על פירושו כדי לישב הדבר, כי הם
אמרו אליהו הטיח דברים כלפי מעלה וכן משה הטיח דברים
כלפי מעלה, ואחר כך אמרו שחזר הקב"ה והודה להם, ואם
הודאה זו היא הסכמה כדברי הגאון ז"ל והוא האמת שאין
הודאה זו אלא לרמז להסכמה שהסכים שכן האמת כמו
שאמרו הם, אם כן מהו אמרם שהטיחו דברים כלפי מעלה,
אדרבה היה להם לשבח משה ואליהו שהסכים הקב"ה עמהם
והודה להם, וכמו שאמרו ז"ל למטה מבלתי יכולת ה' (במדבר
יד, טז), אמר ר' אלעזר אמר משה לפני הקב"ה רבש"ע,
עכשיו יאמרו אומות העולם תשש כחו כנקבה, אמר ר' יוחנן
ומנין שחזר והודה לו למשה שנאמר (שם שם, כ) ויאמר ה'
סלחתי כדבריך, תני דבי ר' ישמעאל, עתידין אומות העולם
לומר כדבריך, אשרי תלמיד שרבו מודה לו.@60
@70ולפיכך אני אומר, שהם ז"ל גלו כאן שאפילו הדברים
שאמתתם כן אינו מן הראוי שיעלם העבד על שפתיו לומר
אותם לפניו יתברך כמתרעם, רצה לומר אליהו הטיח דברים
ואמר (מ"א יח, לז) ואתה הסיבות את לבם אחורנית, כאילו
ה' גרם, וכן משה שאמר (דברים א, א) ודי זהב, הוא יתברך
גרם בתת להם ריבוי הטובה, וזו היא הטחת דברים שאמרו.@60
@60
@20[לב, א] @65@30ויחל משה, אמר רבא עד שהתיר לו נדרו,
כתיב הכא (שמות לב, יא) ויחל משה וכתיב התם
(במדבר ל, ג) לא יחל דברו, ואמר מר הוא אינו
מוחל אבל אחרים מוחלים לו.@40 הענין הזה נאמר בדרך
משל, ולומר שרמז לנו הכתוב כאן שבזכותו ואהבתו של
משה הותר העונש ונסתלקו פני הכעס ונתרצה להם, והוא
כענין היתר נדרים (נדרים כא, ב), שאחד מפתחי נדרים לבך
עליך, כלומר לבך הראשון שנדרת הוא עדיין עליך, כלומר,
אתה עומד עדיין באותו הדעת או שמא לב כעס גרם בנדריך
ועתה עבר, ואם אמר כבר עבר, וכעס שכעסתי על מעשי גרם
ועכשיו אני מתפייס, מתירין לו נדרו. וכן מפתחי הנדרים
(שם) אילו היו עשרה אנשים שיפייסוך כלום היית נודר, אם
אמר לאו, מתירין. ועל דרך המשל חילה משה פניו, רצה
לומר כעסו שכעס על מעשיהם, שיוותר אותו כעס ויתפייס
שכן הורה לברואיו שיעשו כן, וכן שיתרצה על פיוסו כמו
שהנודר מתיר נדרו על פיוס אחרים, ועל זה רמז עד שנתפייס
בדברי משה והפיר הכעס ונתרצה להם.@60
@70והסתכל שברח רבא מלומר שהתיר לו נדרו, ולא אמר לו
אלא אמר רבא עד שהתיר נדרו, כלומר שהוא יתברך התיר
את הדבר שאמר להשמידם מפני משה בחירו, ואל תטעה בזה
שהביאו כאן הא דאמר מר הוא אינו מוחל אבל אחרים
מוחלין לו ותחשוב כי לדמיון מעשה הביאהו כאן, לומר כשם
שבנדרים אין הנודר יכול להתיר לעצמו עד שיתירו לו אחרים
כך השם יתברך לא התיר נדרו עד שהתיר לו משה. שהוא
יתברך אין צריך להיתר אחרים ורחוק מכל דמיון כאלו, ולא
הביאהו כאן לדמיון מעשה אלא לדמיון לשון בלבד, רצה
לומר כי מלשון ויחל לא יובן היתר נדרים עד שהביאו ראיה
מלא יחל דברו, ואף הוא, רצה לומר לא יחל דברו, אין
ממשמע פשט הלשון היתר החכם, רק שלא יחלל מוצא
שפתיו ועל כן הוצרך כאן להביא ראיה שמפרשי התורה
מקבלי האמת פירשו לשון היתר, לכך הביא ראיה שכן
קבלוהו מסיני, שלא בא הכתוב לומר אלא שלא יתיר הוא
לעצמו אבל אחרים מוחלין, כלומר מתירין, ומכאן ראיה
דלשון ויחל לשון היתר.@60
@60
@30מבלתי יכולת ה', יכול ה' מיבעי ליה, אמר ר' אלעזר
אמר משה לפני הקב"ה רבש"ע עכשיו יאמרו אומות
העולם תשש כחו כנקבה ואינו יכול להצילן, אמר
לו הקב"ה בן עמרם, והלא כבר ראו נסים
ונפלאות שעשיתי להם על הים, אמר לפניו רבש"ע
עכשיו יאמרו לפני מלך אחד יכול לעמוד
[לשלושים ואחד מלכים אינו יכול לעמוד] אמר
ר' יוחנן מנין שחזר והודה לו למשה שנאמר
(במדבר יד, ב) סלחתי כדבריך. תנא דבי ר'
ישמעאל כדבריך עתידין אומות העולם לומר אשרי
תלמיד שרבו מודה לו.@40 דע כי לא עלה על דעת ר' אלעזר
שיש הפרש בדקדוק הלשון בין יכול ליכולת שזה לזכר וזה
לנקבה, שמלת יכולת שם נופל בין לזכר ובין לנקבה, רק
שדקדק דקדוק עמוק בין פועל לשם. והענין, כי אדון
הנביאים משה רבינו עליו השלום היה מאמת לפרעה ועמו
שיש סבה עליונה שהוא סבה לכל ושליט בכל, והוא
שהבדיל העם הזה לחלקו, כאמרו (שמות ד, כב) כה אמר ה'
בני בכורי ישראל, ואמר ברבות המופתים על ידו (שם ט, כט)
למען תדע כי לה' הארץ. וכבר ידעת מאמר פרעה שאמר (שם
ה, ב) לא ידעתי את ה'. והנה פרעה ועמו חושבים שענין
ישראל כענין שאר אומות שנתונים תחת ממשלת מזלות
השמים ושיקרום המקרים כמו שחוייב במערכת הכוכבים,
פעמים יתגברו מכח המזל המנהיג אותם, פעמים ישפלו מצד
שפלות המזל ההוא שיפגענו כח מזל אחר המנצח, וכענין שר
יון ושר פרס (דניאל י, כ). וכשגברה יד משה בדבר ה' והוציא
את העם ממצרים חזרו להודות כאומרו ה' הצדיק, העתירו



אל ה' (שמות ט, כז-כח), ועל ים סוף כאמרם (שם יד, כה) ה'
נלחם להם במצרים.@60
@70ועכשיו היה דבר משה בתפילתו שאם יגיע עונשם לכך,
יהיה פתח לאומות החולקים שאין העם חלק סבת הסיבות
יתברך ולומר שמנהיגם אין יכולתו יכולת ה', ואילו אמר
מבלתי יכול ה', היה במשמע שהם מודים במציאותו רק
מכחישים ביכלתו, וזה אי אפשר, שעם ההודאה שהוא ה' לא
תבא הכפירה ביכלתו, שאילו הוא סבה לכל הסבות עם
ההודאה הזאת לא ימעטו מהיותם מודים שאין מניעה לו
יתברך. אבל באומרו מבלתי יכולת ה', תבא הכפירה בו
יתברך מצד חולשת הכח חלילה, רצה לומר אחר שהוציאם
ממצרים בכחו הגדול ועכשיו אירע להם ככה, זה מורה שאין
יכלתו יכולת ה' רק יכולת אחד ממנהיגי השפלים שאין
ביכלתו לעמוד בפני השרים המנהיגים ארצות ל"א מלכים.@60
@70ואמרו תשש כחו כנקבה, דע שהזכר פועל והנקבה היא
מקבלת הפעולה שבה יפעל הזכר ומראה בו פעולותיו, ועל
כן הושאל הלשון הזה לכל פועל ומקבל, רצה לומר שהפועל
ייקרא זכר והמקבל פעולותיו ייקרא נקבה.@60
@70והמשל בזה בחמה ולבנה כבר נודע, שהשמש מחלק אורה
ללבנה ואין אור הלבנה מצד עצמה רק שהיא כלי מזהיר,
ובהגיע עליה אור החמה מזהיר כמראה הזכוכית שמזהרת
בהגיע עליה אור שמש, ועל כן קראו השמש זכר והלבנה
נקבה, ובא כזה מדברי רבותינו ז"ל במקומות מן ההגדות.@60
@70גם תמצאם כן בחלומו של יוסף שנדמה לו יעקב לשמש
ורחל ללבנה, שאמר (בראשית לז, ט) והנה השמש והירח
ואחד עשר כוכבים משתחוים לי, והיה יעקב על זה גוער בו
הבוא נבוא אני ואמך.@60
@70ולכוונה הזאת גם כן אמרו כאן עכשיו ימצאו פתח לומר
שאין כחו יתברך ככח הזכר שהוא הפועל ואינו מקבל כחו
מאחר, רק ככח הנקבה שהיא מקבלת מאחר רצה לומר שיאמרו
שאין הסבה עליונה לכל הסבות רק כשאר הכחות שמקבלין
מסבה אחרת, ויגברו פעם וישפלו פעם, וזהו תשישות
כנקבה, ועל זה הודה לו יתברך שנאמר סלחתי כדבריך.@60
@60
@30ואולם חי אני אמר רבא אמר רב יצחק אמר לו
הקב"ה למשה משה החייתני בדבריך.@40 כבר ידעת
שתארוהו יתברך הכתובים בחי דאמר חי ה', (שופטים ח, יט)
אלקים חיים (שמואל א יז, כו) והכוונה שהוא החיים כאמרו
(דברים לב, מ) חי אנכי לעולם, רצה לומר אנכי השם חי
החיים שחיי הכל וקיום הכל בו, והוא יתברך החיים שאינו
צריך לקיום דבר שיקיימנו חלילה, ועל כן נקרא חי העולם,
כאומרו (דניאל יב, ז) וישבע בחי עולם. ומפני שהיה ענין
העונש הזה רצה לומר כלוי האומה, מביא לידי כפירה בו
יתברך ואדנותו אצל הגוים אשר שמעו את שמעו כמו
שאמרנו למעלה, ויבואו לכפור שאינו סבת הסבות, נמצא
שאינו אצלם חי העולם, ובהמנע העונש תשאר ההודאה
והאמונה שהוא אדון וחי העולמים וקיומם כמו שנתאמת
ונתפרסם באומות עם רבוי האותות והמופתים והיד החזקה
אשר עשה במצרים, ויתחזק עוד העם היוצא למודי טיט
ולבנים ובהתגברם על שלשים ואחד מלכים, ונמצא משה
שביטל העונש בתפילתו, כאילו הוא סבה לקיום העולם
שהיה סבה לאמונתו בו יתברך שהוא קיום העולם, וזה שאמר
כאן משה החייתני בדבריך.@60
@60
@30דרש ר' שמלאי לעולם יסדר אדם שבחו של הקב"ה
ואח"כ יתפלל, מנא לן, ממשה שנאמר (דברים ג,
כד) אתה החילות להראות את עבדיך את גדלך
וגו', ואומר (שם שם, כה) אעברה נא ואראה.@40 כבר
נחלקו בזה ר' אליעזר ור' יהושע בפרק קמא של ע"ז (ז, ב),
דתניא ר' אליעזר אומר לעולם ישאל אדם צרכיו ואח"כ
יתפלל, שנאמר (תהלים קב, א) תפלה לעני כי יעטוף וגו', ור'
יהושע אומר יתפלל ואח"כ ישאל צרכיו, שנאמר (שם קמב,
ג) אשפוך לפניו שיחי וגו', ולבסוף העמידו שם מחלקותם
בהא דר' שמלאי, דר' יהושע סבר ילפינן ממשה, ור' אליעזר
סבר לא ילפינן ממשה, דאמר לך שאני משה דרב גובריה.@60
@70דע כי לא נחלקו בזה אבות העולם אלא מפני שיש בזה
פנות גדולות לענין התפילה, וצריך שידעם כל הבא להתפלל
ולשאול ממנו יתברך צרכיו כדי שידע על אי זה הצד תתכן לו
השאלה והזכרת השבחים. והוא, שר' יהושע ראה כי כל
השואלים אמנם ישאלו על אחד מג' פנים, הא' שישאל
השואל על צד הגמול או על צד החסד המוחלט לבד, והב'
הוא שישאל כמסתפק ביכולת מי ששואל ממנו אם ימצא
שאלתו או שנתאמת אצלו שיש ביכולתו למלאות שאלתו,
והג' שהוא מסתפק אם לא ישלים שאלתו מי ששואל ממנו
ואם ימצא שאלתו אצל אחרים, או שנתאמת אצלו שאם לא
ירצה להשלים שאלתו מי ששאל ממנו שאי אפשר לו למצוא
שאלתו אצל אחרים.@60
@70ושלשת חלקי הכוונות האלה מרוחקות בחק הבורא
יתברך, רצה לומר שאין להעלות על דעת כל נברא שיש לו
אצל הבורא יתברך גמול קודם שעליו יבטח לשאול ממנו,
ושהוא יתברך יחוייב למלאות שאלתו, רק מצד החסד
המוחלט. וכן לא ישאל כמסתפק ביכולתו, שלא ימנענו דבר
עם רצונו יתברך. וכן לא יעלה בדעתו שיש לו תחבולה
למצוא בקשתו אצל אחר גשמי גלגל או רוחני, בלתי אם
ימציא לו יתברך בקשתו.@60
@70ועל כן הסכים רבי יהושע שלא ישאל אדם צרכיו קודם
שיסדר שבחיו יתברך, ליראתו פן יטעה באחת מן הכוונות
האלו וישאל על אחד משלשה חלקי הריחוק בחוקו יתברך
שאמרנו, ולא ישאל צרכיו קודם שיקדים לנפשו תכונת
שבחיו יתברך, ויכיר ויתבונן שהוא אדון הכל, אין לאחר מן
הנבראים אצלו גמול, ואין לו מעצור ולא מניעה בדבר, ואין
תחבולה להגיע לדבר נאות ולא לברוח מהיפכו בלתי אם יגיע
לרצונו יתברך.@60
@70ואחר שיקבע בנפשו תכונת כוונות אלו יהיה ראוי
לשאלת הצרכים, וכדרך שעשה משה רבנו ע"ה שאמר
שלשת הדברים קודם שאלת צרכיו, והוא אמרו (דברים ג, כד)
ה' אלקים אתה החילות להראות, כלומר שהוא יתברך
המתחיל בטובה והחסד אצלו, לא שהקדים הוא לעשות דבר
שעליו יחוייב הגמול הזה אליו, וחיזק עוד זה באומרו (שם)
את עבדך, רצה לומר שהטיב עמו טובת האדון אל העבד,


שאין במעשה העבד דבר שיחוייב האדון בתגמולו, שהוא
עבד, והוא חייב לעבוד את אדוניו לפי שהוא עבדו וקניינו.
ואמר (שם) את גדלך ואת ידך החזקה, כלומר, שלא ימנענו
דבר, ואמר (שם) אשר מי אל בשמים ובארץ אשר יעשה
כמעשיך לומר שאם לא יעשה הוא, אי אפשר לזולתו לעשות
לא בגשמיים ולא בשכליים הנפרדים, והוא אמרו אשר מי אל
בשמים ובארץ.@60
@70ורבי אליעזר ראה שיש ענין אחר גדול מאוד בהקדמת
השבח, לפי שהוא מעזות העבד להסדיר שבחי האדון כל
בעראי ובלא כוונה ונמיכות לב ויראה ודעת, ולזה ראה שהוא
מן החיוב לשאול צרכיו תחילה, ומתוך כך ידע וירגיש
בשפלותו ונמיכותו וחולשת כחו, וידע ויתבונן כי אין לו
תחבולה להשיג אחד מחפציו מצרכי מזונותיו ורפואות גופו
ולהמלט מהאויב ומשאר הפגעים בלתי אם יעזרהו השם
יתברך. ואחר שיקדים לו זה, ימצא לבבו שבור ונדכה ויכיר
בשפלותו, ואז יהיה ראוי להסדיר שבחיו של האדון יתברך
אשר הוא מבקש ויהיה ראוי להתפלל לפניו, וכשהביא רבי
יהושע ראיה ממשה, השיב רבי אליעזר כי אין ללמוד ממשה
דמשה רב גובריה, רצה לומר גדול כחו, שבכל עת היו דעותיו
מכוונות וראוי ומוכן לומר שבחיו.@60
@70וכבר נקבעה התפילה על צד דעת רבי יהושע שאנו
אומרים שבחיו ואחר כך שואלים צרכים. וקבעו שלש ברכות
הראשונות לשבח כנגד השלש הכוונות שאמרנו, הראשונה
אבות, להקדים לנפשו שאינו שואל על צד הגמול רק על צד
החסד המוחלט והוא אומרם חסדי אבות. והשניה גבורות,
להקדים שאינו מסתפק ביכולת על איזה דבר שירצה אף
להמית ולהחיות. והשלישית קדושת השם, שמקדישו
וממליכו על הכל ומעיד שהכל קדושים שהוא רמז אף
לשכלים הנפרדים שהם נפש לגלגלים שפועלים בעולם
בהנהגתם הטבעית מהללים בכל יום לשמו יתברך ומודים כי
הם מן השפע הנשפע אליהן ממנו ואינן פועלים רק ברצונו
יתברך.@60
@70ואין מקיבוע תפילה זו, רצה לומר שמונה עשרה, קושיא
על רבי אליעזר אף על פי שהיתה קבועה כן מחכמי כנסת
הגדולה הקודמין כמה דורות לרבי אליעזר, דדומה דרבי
אליעזר מודה בכך לפי שתפילת שמונה עשרה תפילת הצבור
היא, רצה לומר כוללת כל הצרכים ומתוקנת לכל, ואף מי
שאין לו חולה בתוך ביתו אומר ברכת רפואה, ומי שאינו
צריך למזונות אומר ברכת השנים, וכן כולם. ולפיכך הרי היא
כקריאת פרשה והם שבחים לכל, ודומה לענין משה רבנו
ע"ה דרב גובריה, שהצבור מתפללין ומשבחין בהן.@60
@70ואל יקשה בעיניך מה שאמרו שם בפרק קמא דע"ז
(ח, א) וחכמים אומרים אין הלכה לא כדברי זה ולא כדברי
זה אלא שואל אדם צרכיו בשומע תפלה, ותחשוב כי דחו
חכמים דברי רבי יהושע שאומר שמסדר שבחים ואחר כך
תפילה. שלא על צד זה נאמרו דברי חכמים, ותדע לך שהכרח
לומר כן שכבר דחו דברי שניהם ואם אין מקדימין שבחים
לצרכים כדברי רבי יהושע ולא צרכים לשבחים כדברי רבי
אליעזר האיך יסדר, ואין בין שני דעות אלו דעה שלישית
אמצעי. ועוד שהרי תפילת שמונה עשרה כך נתקנה (כדעת
רבי יהושע), וכשהוא שואל צרכיו בשומע תפלה, כבר הקדים
שבחים בשלש ראשונות.@60
@70אלא שדברי רבי יהושע ורבי אליעזר לא נאמרו רק על
היחיד הבא לבקש צרכיו הצריכים לו לשעתו, אם יש לו חולה
בתוך ביתו או שצריך למזונות או שצריך לבקש מחילה על
חטא שבא לידו, וכיוצא בזה, נחלקו רבי יהושע ורבי אליעזר
ומכלל דבריהם שאין אותו היחיד יכול לשאול אותן הצריכין
לו באמצע שמונה עשרה, לפי שלא נתקנה אלא לצבור
ולשאלת צרכים כלליים, ולפיכך אינו יכול להוסיף עליה כלל
לא בסוף הברכות מעין הברכות ולא בשומע תפלה, שאילו
היה לו זה באפשר, יתפלל שמונה עשרה ויכלול בהן צרכיו
בפרט כמו שצריך, אלא ודאי אי אפשר, שכבר נתקנה
התפילה קודם לזמנם זמן רב.@60
@70ועל הדקדוק הזה היוצא מכלל דברי רבי אליעזר ורבי
יהושע הוא שאמרו (שם) חכמים אומרים לא כדברי זה ולא
כדברי זה אלא שואל אדם צרכיו בשומע תפילה. וזה
שהוצרכו עוד לומר שם שאף בסוף כל ברכה וברכה יכול
להוסיף מעין כל ברכה, וכמו שאמרו אמר רב יהודה בריה
דרב שמואל בר שילת משמיה דרב אע"פ שאמרו שואל אדם
צרכיו בשומע תפילה אם בא לומר בסוף כל ברכה וברכה
מעין כל ברכה וברכה אומר.@60
@60
@20[לב, ב] @65@30רבא לא גזר תעניתא ביומא דעיבא, משום
שנאמר (איכה ג, מד) סכותה בענן לך מעבור
תפלה.@40 פירש רב האי גאון ז"ל שהכתוב ָשֹמו סימן רע.@60
@60
@30התשכח אשה עולה מרחם בן בטנה, אמר הקב"ה
כלום אשכח עולות ופטרי רחם שהקריבו ישראל
לפני במדבר. אמרה כנסת ישראל לפניו רבונו של
עולם, הואיל ואין שכחה לפני כסא כבודך שמא לא
תשכח לי מעשה העגל, אמר לה גם אלה תשכחנה,
אמרה לפניו רבונו של עולם, הואיל ויש שכחה לפני
כסא כבודך שמא תשכח לי מעשה סיני, אמר לה
ואנכי לא אשכחך.@40 יש משתבשים וחושבים שהם ז"ל
מפרשים הכתובים הבאים בהגדותיהם כיוצא בזה על צד
האמת כמו שפירשוהו בהגדות, וכאילו עשו כאן עUלה
בשורק כמו עOלה בחולם, וכן פירשו בן בטנה פטר רחם הבא
מן הבטן, וכן אלה אלהיך ישראל ואנכי ה' אלקיך (שמות כ,
ב) ובזה ישתבשו רבים. ונחלקו בו לשתי כתות, כת אחת מהם
מצד נטותם לדברי רבותינו ז"ל וסמכם על מה שאמרוהו
חושבים כי כן פירוש המקראות באמת אחר שבא בדבריהם
ככה, וכת מהם משתבשים יותר ונוטים על צד הכפירה
וחושבים כי כן היה דעתם ז"ל בפירוש המקראות ההם
וגוזרים שזה שיבוש מהם, ומזה יצאו לשיבוש גדול ממנו,
ותולים השיבוש בכל מה שאמרו גם בפירושי התורה
והמצות, ואלו סכלים באמת ונגד פניהם נבונים, וכדי לסלק
שני השבושים האלה אני צריך להעיר ולפרש כוונתם שכיוצא
בזה.@60

 