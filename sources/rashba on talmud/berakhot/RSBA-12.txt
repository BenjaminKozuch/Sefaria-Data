
@70דע כי עיקר הכתוב הזה לומר שישראל ראשית המחשבה
בבריאת העולם השפל (פסיקתא רבתי ויקרא לו, ד) מפני
שהם מקבלי התורה ומצותיה ובהם יעמדו על ידיעתו יתברך
ועל מה שירצנו יתברך מן העבודה, והוא אמרו (שמות ד, כב)
בני בכורי ישראל, ואומר (ירמי' ב, ג) קדש ישראל לה'
ראשית תבואתו, ואמרו רבותינו ז"ל (בראשית רבה א, א)
שמחשבתן של ישראל קודמת לכל, והוא שדמה הענין לאשה
עם עולה שהוא פרי בטנה.@60
@70ואמר עוד, שאהבתו יתברך עליהם יותר חזקה מאהבת
האם, לכן אומר שלא ישכחם לעולם על שום חטא בעולם,
כמו שאמר (דברים ד, לט) לא ירפך ולא ישחיתך ולא ישכח
את ברית אבותיך, והוא אמרו כאן גם אלה תשכחנה ואנכי לא
אשכחך. ומן הידוע שאי אפשר לאשה להמר את בנה או
להסתפק בו אם הוא בנה אם לא, אחר שהוא פרי בטנה, ומה
שאין כן באב שיפול בספק, ועל כן דמה הכתוב ענין ישראל
עם אביהם שבשמים לאשה עם הבן, לומר שאינו מסיר
אהבתו ורחמיו ואינו ממירם באומה אחרת.@60
@70ומפני שקיומם של ישראל בעשיית מצותיו יתברך
ובתשובה בעת נטותם מהם, והתשובה תשלם להם עם עשיית
הקרבנות כמו שבא בתורה, ולחמלה ממנו יתברך קבע עוד
להם עולות בבקר ובערב, והם התמידים שמכפרים על הכלל
ואף על הרהורי הלב, כמו שבא בפירושם האמיתי עליהם
השלום (ויק"ר ז, ג), וקבע עוד להם קרבן אחר מחוייב והוא
פטרי רחם מצורף לזה, הזכירה בנפלאותיו וחסדו יתברך
שפדאנו מכל נזק ביום הכותו כל בכור בארץ מצרים
(במדבר ג, יג), לפיכך אומר כאן כלום אשכח עולות ופטרי
רחם כאילו נקוד עולה בחולם מלשון עולה ובן בטנה פטר
רחם, ואין הכוונה להם רק להכניס ביאור הענין בלשון
הכתוב לרמז ולזכר לא לזולת זה. וכן עשו במלת גם אלה
ובמלת ואנכי לא אשכחך. והכוונה לרמוז כאן לזכר שנתכפר
להם מעשה העגל שהיה גדול שבחטאים עד שהגיע עונשם
לשכחם מן העולם דאמר (דברים ט, יד) הרף ממני ואשמידם,
ועם כל זה אמר שישכח החטא ויכפרנו ולא ישכח את העם,
וכאומרו (שם) סלחתי כדבריך, ושאינו ממירם באחר אף על
פי שהיתה המדה מתוחה כנגדם בכך כאומרו (שם) ואמחה
את שמם ואעשה אותך לגוי גדול ועצום ממנו, ועם כל זה
נתרצה להם יתברך עם התשובה מהם ואחר שקבלו התורה
בסיני, זו כוונתם ז"ל, ושמו מלת אלה ומלת אנכי לרמז
ולזכר.@60
@70וזה צד אחד להם בהגדות שהם מגידים מה שכוונו
להגידו ומביאין עליו את המקראות כאילו דעתם בפירוש
אותו המקרא שהוא נאמר על הצד ההוא שאמרוהו הם ז"ל,
ואינו רק לרמז ולזכרון הענין שכוונו אליו וזה מנהג חכמינו
ז"ל במקומות אחרים כמו במה שאמרו בפרק הספינה (בבא
בתרא עח, ב) על פסוק (במדבר כא, ל) ונירם, אמר רשע אין
רם, אבד חשבון, אבד חשבונו של עולם, ובאמת אין הכוונה
להם ז"ל בכתוב הזה שמדבר במקרי מלחמות סיחון, שאינו
אמור אלא על דברי הרשעים ומעשיהם ומחשבותיהם, רק
הכוונה להם בזה ובכל כיוצא בזה לזכור הענין עם זכירת
הכתוב וכסימנין הם להם ז"ל, וזה מחכמתם לקבוע הדברים
הצריכים ונכבדי הענין גדולי התועלת בלשונות לא תשכח
זכירתם.@60
@60
@20[לג, א] @65@30אמר ר' אלעזר גדולה דעה שניתנה בין
שתי אותיות שנאמר (ש"א ב, ג) כי אל דעות ה', וכל
אדם שאין בו דעה אסור לרחם עליו, שנאמר
(ישעיה כז, יא) כי לא עם בינות המה על כן לא
ירחמנו עושהו. ואמר רבי אלעזר גדול מקדש שניתן
בין שתי אותיות, שנאמר (שמות טו, יז) מכון
לשבתך פעלת ה' מקדש ה'. ואמר רבי אלעזר כל מי
שיש בידו דעה כאילו נבנה בית המקדש בימיו
שדעה ניתנה בין שתי אותיות ומקדש ניתן בין שתי
אותיות.@40 יש בזה סוד, וכבר ידעת שבא להם ז"ל בכל מקום
שאל"ף למ"ד הוא מדת הדין ויו"ד ה"י הוא מדת הרחמים,
והם כוללים מן העולם ועד העולם, שאי אפשר לעולם
להתקיים רק בשתי מדות האלו אבל לא בדין לבד ולא
ברחמים לבד, על כן לא נזכרו שתי שמות הללו ביחד בתורה
בבריאת העולם עד שנבראו שמים וארץ וכל צבאם, דאמר
(בראשית ב, ד) ביום עשות ה' אלקים ארץ ושמים, כדאמרו
ז"ל (ילקוט בראשית ב, כו) שהזכיר שם מלא על עולם מלא.@60
@70ומי שחננו השם יתברך דעה ידע וישכיל אמיתת מה
שהוא בכח השכל האנושי להשיג באמתתו יתברך ובמדותיו
וידע אז להתהלך בדרכי העבודה ובמצות התורה כתקנן
ולשם פועלם יתברך, כדכתיב (ירמיה ט, כב) כי אם בזאת
יתהלל המתהלל השכל וידוע אותי וגו' ואחר כך כי אני ה'
עושה חסד וצדקה בארץ כי באלה חפצתי נאם ה', רצה לומר
מי שישכיל וידע אותי, ידע אז וישכיל כי אני עושה חסד
משפט וצדקה בארץ וגו' (שם), ואז תתכן לו העבודה והעסק
במצוותיו, כי יעסוק בהם בכוונה אמיתית כי באלה חפצתי.@60
@70ומי שאין בו דעה לא תתכן לו מצוה או עבודה, והוא
אמרם למעלה מזה גדולה דעה שנאמרה בתחילת ברכות של
חול, לפי שהיא כוללת כל הברכות, ואיך ישוב ויתחרט על
מעלו ויבקש המחילה או יתחנן על צרכיו אם אין בו דעה למי
מכוון באמת כלום, ועל כן אמרו שאינו ראוי לרחם עליו. ועל
כן אמרו שגדולה הדעה שניתנה בין שתי אותיות, לומר שעם
הדיעה ישיג לאמתות הדעה והמדות כפי מה שיש בשכל
האנושי להשיג מפני שהיא נתונה בתוכם, רצה לומר שהיא
משגת אותם שהניתן בתוך הדבר יודעו ומשיגו, ומי שהוא
משיג אמיתת הדברים ראוי לרחם עליו ולחונן.@60
@70ומפני שבית המקדש מכון לשבתו והוא בנוי לכבוד
ולתפארת, וכליו ועניניו רומזים לענינים שכליים, כדאמר
במשכן (שמות כה, מ) וראה ועשה בתבניתם אשר אתה
מראה בהר וכו', ושם מורי התורה ומביני הדעה ומשם
שואבים רוח הקודש, אומר שהוא גדול שניתן בין שתי
אותיות הללו, ומי שיש לו דעה ידע וישכיל מבינתו כל מה
שישיג מציורי בית המקדש, וכל מה שיורהו מורי התורה
אשר שם. על כן אמר, כל שיש לו דעה כאילו נבנה בית
המקדש בימיו, לומר שמדעתו משיג מה שישיג ממורי הדעה


והתורה ומציורי בית המקדש בהיות המקדש בנוי, וכענין
שאמרו באברהם אבינו ע"ה (אדר"נ פל"ג א) ששתי כליותיו
נעשו לו כשני יועצין שהיו נובעות ומנביעות לו חכמה.@60
@60
@20[לד, ב] @65@30אמר ר' חייא בר אבא אמר ר' יוחנן כל
הנביאים לא נתנבאו אלא למשיא בתו לתלמיד חכם
ולעושה פרקמטיא לתלמיד חכם ולמהנה תלמיד
חכם מנכסיו אבל תלמידי חכמים עצמן עין לא
ראתה אלקים זולתך וכו'. מאי עין לא ראתה אלקים
זולתך (ישעיה סד, ג), אמר ר' יהושע בן לוי זה יין
המשומר בענביו מששת ימי בראשית. ריש לקיש
אמר זה עדן שלא ראתה עין מעולם. וא"ת אדם
הראשון היכן היה דר, בגן ואם תאמר גן זה עדן,
תלמוד לומר (בראשית ב, י) ונהר יוצא מעדן
להשקות את הגן.@40 יין המשומר בענביו, וגן עדן ונהר סוד.
ולפי פשטן של דברים מפני שהיין משמח את הלב ומשכח
דאגות המקרים כדאמר (תהלים קד, טו) ויין ישמח לבב
אנוש, ואומר (משלי לא, ז), ישתה וישכח רישו, על כן רמזו
השמחה והתענוג של עולם הבא כענין יין, לא תתערב עמהם
צער ודאגה כיין.@60
@70ואמרם שהיין ההוא גנוז לתלמידי חכמים, מפני שהתורה
גם היא רמוזה ביין כאמרו (ישעיה נה, א) לכו שברו ואכלו
ולכו שברו בלא כסף ובלא מחיר יין וחלב, ואומר
(משלי ט, ה) לכו לחמו בלחמי ושתו ביין מסכתי, על כן אמר
שהיין ההוא הוא גנוז למתעסקים בתורה שהיא רמוזה ביין
מדה כנגד מדה.@60
@70ואמרם המשומר בענביו מששת ימי בראשית, רמז שהוא
תענוג מתוקן משעת היצירה, מצורף לזה, כי מפני שטובות
העולם הזה שמששת ימי בראשית והלאה אינן שלמות, כי יש
עצב עמהם כפגעים והמדוים והמיתה, אמר שאותו יין רצה
לומר אותה שמחה, תהיה שמחה לא יוסיף עצב עמה, והיא
המשומרת מפגעים הנוהגים מששת ימי בראשית והלאה.@60
@70ומה שאמר ריש לקיש זה עדן, דע שגן שבו עמד אדם
הראשון אילניו ומעיינו וכל עניניו, ציורים אלו לדברים דקים
מאד מאד, מהם יראה ויתבונן בענינים רוחניים, וכענין שנתן
לנו יתברך ציורי בית המקדש וכל כליו כמנורה ושלחן
והמזבחות לציורים שכליים כדי להתבונן מהם האמיתות
העליונות. ואולם של גן עדן שדר בו אדם הראשון יותר נגלים
מבוארים כפי מה שהיה הוא יותר מקודש ויצור כפיו של
הקב"ה, ומלאך האלקים, ובאילני גן עדן ומעייניו רמז לו
סודות מופלאים, ועדן הוא רמז למקום מוצא המעין כאומרו
(בראשית ב, י) ונהר יוצא מעדן להשקות את הגן, והוא לא
נודע לאדם ולא השיגו כי לא עמד רק בגן, ועל כן אמר כי אף
העדן ותענוגיו שנעלמו מעין כל אדם ולא נודע אף לאדם
הראשון, גם מתוקן לתלמידי חכמים.@60
@60
@30אמר ר' חנינא אל יתפלל אדם אלא בבית שיש בו
חלונות שנאמר (דניאל ו, יא) וכווין פתיחן ליה
בעיליתיה נגד ירושלים.@40 הכוונה להם ז"ל בזה, שהדבר
המונח לעיני האדם מכווין אליו יותר, כדרך שפתח דניאל
חלונות בבית תפילתו נגד ירושלים שעליה היה מתפלל, וכדי
שתהיה כוונתו יותר קשורה בה ודבקה במי ששכן שמו שם
שאליו יתברך היה מתפלל. וככה המתפלל וחלונות פתוחות
לו במקום תפילתו לראות השמים, יתבונן מגדולתם בגדולת
האדון יתברך כאמרו (תהלים יט, ב) השמים מספרים כבוד
אל, ואז יכוון יותר בשבחיו יתברך ותהיה תפילתו ושבחיו
יותר מכוונין, וכענין שכתוב (שם ח, ד) כי אראה שמיך
מעשה אצבעותיך וגו’.@10
@20[לה, ב] @65@30אמר ר' חנינא בר פפא כל הנהנה מן
העולם הזה בלא ברכה כאלו גוזל להקב"ה וכנסת
ישראל שנאמר (משלי כח, כב) גוזל אביו ואמו
ואומר (שם) אין פשע חבר הוא לאיש משחית וכו'.
אמר ר' חנינא בר פפא חבר הוא לירבעם בן נבט
שהשחית את ישראל לאביהם שבשמים.@40 יש בזה סוד
נסתר והוא סוד הברכות, ונגלהו. שהמברך על הפירות או
על אחת מהנאות העולם כבר הסכים בדעתו שהוא יתברך
אשר מברכו על הנאותיו הוא המשגיח והוא המנהיג את
הכל והוא סבת הכל, שאף על פי שהגלגלים בסבתם
והארץ בטבעה מצמיחים ומגדלים, אין כחם מצדם רק
מצד השפע הנשפע עליהם מן הסבה העליונה המשגיח
בכל ברוך הוא הפך מאמר האומרים (הושע ב, ז) אלכה
אחרי מאהבי נותני לחמי ומימי וגו', שהיו נותנים כל
הסבות לגלגלים הפועלים בארץ בטבעם ולרוחניים שהם
נפש להם ושוללים הכל ממנו יתברך, על כן נקרא מי
שאינו מברך גוזל אביו, שהאב רמז לסבה הראשונה
כמו שהאב סבה לבן, וגוזל אותו ששולל ממנו ההשגחה
וההנהגה ממעשה התחתונים.@60
@70ומי שנוהג כן גורם למניעת הטובות מן האומה, כמאמר
הנביא לנותנים הכחות לרוחניים (שם, יא) לכן אשוב ולקחתי
דגני בעתו ותירושי במועדו, מדה כנגד מדה, מי שאינו מכיר
בטובות המטיב ראוי שימנע ממנו המטיב את טובתו, ונמצא
משחית אומתו כענין שהשחית ירבעם בן נבט טובתן של
ישראל בהשחיתו אותם לאביהם שבשמים אשר קצץ
בנטיעות.@60





@70ואף על פי שהנהנה ואינו מברך אינו אלא יחיד, הוא
לבדו משחית האומה ומונע הטובה מהם, שכבר ידעת מאמרם
ז"ל (קידושין מ, ב) שהאדם נידון אחר רובו והעולם נידון
אחר רובו, ומכאן אמרו (שם) כל העושה מצוה אחת יתירה
על זכיותיו אשריו שהכריע עצמו ואת כל העולם לכף זכות.@60
@60
@20[מ, ב] @65@30אמר רב כל ברכה וברכה שאין בה הזכרת
השם אינה ברכה. ר' יוחנן אמר כל ברכה שאין בה
מלכות אינה ברכה. אמר אביי כותיה דרב
מסתברא, דתניא לא עברתי ממצותיך ולא שכחתי
(דברים כו, יג), לא עברתי מלברכך ולא שכחתי
מלהזכיר שמך עליו, ואילו מלכות לא קתני. ור'
יוחנן תני ולא שכחתי מלהזכיר שמך ומלכותך.@40 יש
בזה נסתר, וכשתבין דבריהם תדע סוד הברכות ותבין למה
נוסח הברכות כמדבר לנגלה ולנסתר ברוך אתה נגלה אשר
קדשנו בנסתר. גם תבין למה מלכות בפתיחה ולא בחתימה.
ודעתו של רב כי לא עברתי ולא שכחתי כעבד האומר למלך
שצוהו לא עברתי ממצותיך עד שברכתיך והזכרתי שמך
מפורש עליו, שהוא רמז לקיום המצות. ור' יוחנן גילה כח
הברכה ואמר לא עברתי ממצותיך עד שברכתיך והזכרתי
שמך מפורש ומלכותך.@60
@70ואמנם יש טעם נגלה וגדול התועלת במה שתיקנו נוסח
הברכה כן, רצה לומר בנגלה ובנסתר, לפי שכבר ידוע ששתי
יסודות עצומות יש ועליהן נבנה הכל. האחד, לדעת שהוא
יתברך מחוייב המציאות ושאין ספק בזה כלל כמו שנתבאר
ונתפרסם המופת עליו ביאור רב. והשנית, שאין אמתתו יתברך
מושגת כי אם לעצמו יתברך, והוא במציאותו נגלה לכל,
ובאמת מהותו נסתר ונעלם מן הכל.@60
@70וכדי לקבוע שתי פנות אלו בנפשותינו קבעו נוסח
הברכות בנגלה ובנסתר, ברוך אתה כמדבר עם מי שהוא
נמצא מפורסם אצלו עד שהוא מדבר עמו בפנים, וכדי שלא
תשתבש המחשבה שהוא יתברך נמצא כמציאות שאר
הנמצאים ושיש יחס בין מציאותו למציאותם, קבעו לומר מיד
אשר קדשנו לקבוע בנפשותינו שאף על פי שהוא נמצא
מפורסם, מהות מציאותו נסתר ונעלם שאי אפשר לדבר כן רק
בנסתר ברוך הוא.@10
@20[נ, א] @65@30היה ר' מאיר אומר מנין שאפילו עוברין
שבמעי אימן אמרו שירה שנאמר (תהלים סח, כז)
במקהלות ברכו אלקים ה' ממקור ישראל.@40 מן הידוע
שהמעוברות מפילות ברבות עליהן הפחדים והמקרים
המבהילים. וכאשר עמדו ישראל על ים סוף והיה מצרים נוסע
אחריהם להרגם ויראו מאד ונקרע להם הים והוצרכו לעבור
בין גזריו, היה ראוי מן הטבע להיות המעוברות שלהן
מפילות לולי שעשה להם נס לחזק לב המעוברות וניצולו כל
העוברין שלא הפילה אחת מהן, וזה מן הפלאים הגדולים
שלא תפיל אשה מהם עם היות העם עם כבד שש מאות אלף
רגלי הגברים.@60
@70וזו היא שירה שאמרו העוברין, רצה לומר שהיו ראויין
לומר שירה ולקלס לפניו יתברך על הצלתן. ואמרו ממקור
ישראל, אולי הפילו שם מקצת מנשי ערב רב שהיו בתוכם, או
שהיה עיקר הנס על מקור ישראל ונשי ערב רב בסבת נשי
ישראל ניצלו, ולכך תלה השירה במקור ישראל.@05
הדרן עלך פרק שלשה שאכלו
@05
@15@30פרק הרואה@99
@40נג, ב] @65@30גדול העונה יותר מן המברך.@40 אמן הוא רמז
לחכמה, וכן הוא אומר (משלי ח, ט) ואהיה אצלו אמון, ואמן
הוא חיבור עשר הספירות ויחוד הכל, והוא עולה בגימטריא
כשני שמות של ד' אותיות הבין ופירוש אמן יניקת התורה,
וזהו שאמרו גודל העונה אמן יותר מן המברך.@60
@60
@20[נד, ב] @65@30הרואה אבן שבקש עוג לזרוק על ישראל.
גמרא גמירה לה, אמר עוג, מחנה ישראל כמה הוי
תלתא פרסי איעקר טורא בת תלתא פרסי ואשדי
עלייהון, אזל עקר טורא בת תלתא פרסי ואייתי על
רישיה, איתתי קוב"ה קומצי ונקבוה ונחת על
צואריה, בעא למשלפיה משכו שיניה להאי גיסא
ולהאי גיסא ולא מצי למשלפה, והיינו דכתיב
(תהלים ג,ח) שני רשעים שברת, אל תקרי שברת
אלא שרבבת, משה כמה הוי עשר אמין, שקל נרגא
בת עשר ושוור עשר, מחייה בקרסוליה וקטליה.@40
תחילה אעירך על ענין ההגדות שבאו בתלמוד ובמדרשים.
דע כי באו מהם בלשון עמוק לסבות רבות, כי לעתים תמצאם
רומזים ענין פשוט מאד או שאין צורך בו כלל ועם כל זה
יוציאו אותם בלשון זר ועמוק מאד עד שיחשוב המסתכל
שיש בו בענין ההוא סוד או ענין צורך להסתירו, ואינו רק כי
לעתים יוציאו אותם בלשון זר מאוד כדי לחדד בו התלמידים.
ועוד כדי לעור עיני כסילים המטילים השבוש בדברי החכמים
בתחילת המחשבה בצאת פשוטי הדברים מגדר השגתם




@98
ושכלם המועט, כענין שכתוב (הושע יד, י) כי ישרים דרכי ה'
וצדיקים ילכו בם ופושעים יכשלו בם, וכבר ביאר זה
הרמב"ם ז"ל שתי הכוונות בהגדות הנעלמות בפתיחת
פירושי המשנה שלו.@60
@70ועוד יש להם סבה אחרת גלו אותה הם ז"ל במקצת
המדרשים, והוא כי לעתים היו חכמים דורשים ברבים
ומאריכים בדברי תועלת והיו העם ישנים, וכדי לעוררם היו
אומרים להם דברים זרים לבהלם ושיתעוררו משנתם. וזו
הסבה מפורשת להם ז"ל במדרש שיר השירים, בפסוק הנך
יפה רעיתי (שה"ש א, סד) אמרו שם רבי היה דורש ונתנמנם
הצבור, בקש לעוררם ואמר ילדה אשה במצרים ששים רבוא
בכרס אחת, והיה שם תלמיד אחד ור' ישמעאל בר יוסי שמו
אמר מאן הות כן, אמרו לו זו יוכבד שילדה את משה ששקול
כנגד ששים רבוא שנאמר (שמות טו, א) אז ישיר משה ובני
ישראל.@60
@70על כן כשתמצאני מפרש דברי אגדה ותחשוב כי ממנה
יצא ענין דק לדקות לשון הגדה וזרות דבריה, ואני מפרש
אותה שבאה לענינים פשוטים מאד, אל תגזור שאי אפשר
שהעלימו הענין הפשוט ההוא בלשון אחרת, כי כבר הראתיך
בעיניך דברים באלו ההגדות על צד הזה לצורך.@60
@70ומעתה שמע כוונתם ז"ל בזו ההגדה רצוני לומר בעקירת
ההר שרצה עוג לזרוק עליהם, דע כי באה להם ז"ל הגדה זו
מפורשת בהגדה אחרת. אמרו בנדה בפרק האשה שהיא
עושה צרכיה (סא, א) ויאמר ה' אל משה אל תירא אותו
כי בידך נתתי אותו (במדבר כא, לד), מכדי סיחון ועוג
אחי הוו וכו' מפני מה נתיירא משה מעוג ולא נתיירא
מסיחון וכו', מתשובתו של הקב"ה אתה מכיר מה בלבו
של אותו צדיק, מלמד שנתיירא משה שמא תעמוד לו זכות
אברהם שנאמר (בראשית יד, יג) ויבא הפליט ויגד לאברם
העברי, ואמר מר זה עוג שפלט מן המבול, אמר לו הקדוש
ברוך הוא אל תירא אותו כי בידך נתתי אותו, עד כאן
דברי הגדה שם.@60
@70וכבר ידעת שנמשלו האבות בדברי הנביאים להרים
שנאמר (מיכה ו, א) ריב את ההרים וגו', ומבואר מזה (ישעיה
נא, א) הביטו אל צור חוצבכם, וביאר אחריו (שם ב) הביטו
אל אברהם אביכם, וכשבאו ישראל להוריש גוים גדולים
ועצומים מהם, לא בצדקתם רק מצד זכות האבות ע"ה
ומשמרו את השבועה שנשבע להם כמו שאמר הכתוב
(דברים ט, ה) לא בצדקתך וביושר לבבך, וכתיב בתריה למען
הקים את הדבר אשר נשבע ה' לאבותיך לאברהם ליצחק
וליעקב, עד שהיתה המדה רצה לומר מדת הדין מקטרגת כמו
שבא במדרש (ילקוט ואתחנן רמז תתכח) או הנסה אלקים
לבא לקחת לו גוי מקרב גוי (דברים ד, לד), על כן נתיירא
משה שתעמוד לו זכות אברהם.@60
@70והיא המחשבה שחשבה עוג, ואמר אחר שאין כח
האומה הזאת עם רבוי העם שמחניהם כשלש פרסאות, רק
מצד זכות אבותם, ואני כבר קדמתי להם בזכות אברהם, אם
כן הריני עוקר ההר ההוא מהם ועזר בו להפכו עליהם.@60
@70והקומצי שבאו ונקבו ההר משל לישראל שהם כחגבים
שאין כחם אלא בלשונם, וכמו שבא במדרש (במדבר רבה
כ, ד) כלחוך השור (במדבר כב, ד) מה שור כחו בלשונו אף
ישראל כחם בלשונם, רצה לומר בתפילתם ובתחינתם עמדה
להם זכות אברהם אביהם, ולא סייעה את עוג רק נתהפכה
עליו, והיא שירדה על צוארו וקהתה את שיניו.@60
@70ומפני שהיה עוג מלך חזק ומצד הטבע וכח הזרוע לא
היה להם מעמד בפניו, ועוד שזכות אברהם היה מן הראוי
שלא היתה פוגעת בו, ועל כן הוצרך משה בתפילתו לזכותו,
ולזכות השבטים ולזכות האבות כולם אברהם יצחק ויעקב,
והוא אומרו, משה כמה הוי עשר שקל נרגא בת עשר ושוור
עשר, רצה לומר משה עשר שעמדה לו זכותו, והנרגא שלקח
רמז לזכות העם בכללו שהיו שם עמו, ומפני שהיו שם עמו
המשילם לכלים המושם בידו שהוא פועל בו, ושוור עשר,
רוצה בו זכות האבות עליהם השלום, על כן המשיל הענין
למדלג שמדלג למעלה, שהוצרך לדלג אצל זכות האבות
שכבר קדמוהו והיו בזמן למעלה ממנו.@60
@70ואחר ביאר, ולמה הוצרך לכל זה להכות אותו בקרסוליו,
רוצה בו, לבטל ממנו זכות שלש פסיעות שפסע בקרסוליו
בשביל אברהם. ואמרו משה כמה הוי עשר, כי כן מדתו של
משה רבנו עליו השלום כמו שנזכר בשבת (צב, א) ועל ידי
כן לקח כל השיעורין בעשר, ולא שיהא צריך לכל השיעורין
אלא מפני סידור המשל כי הוא ממשיל עוג בגדול קומה מאד
עד שעקר הר של שלש פרסאות ושמו על ראשו על כן המשיל
גובה קרסוליו לשלשים אמה, כי כן דרך המשלים לתפוס
פרטים נאותים למשל ההוא שרצה בו הכתוב או החכמים,
וכן עקר ואייתיה על רישיה ובעא למשלפיה, כל אלו דברים
נאותים לסדור המשל, לא זולת זה.@60
@70ואומרו בברייתא (לעיל עמוד א) הרואה אבן שרצה עוג
לזרוק על ישראל, שיראה מנגליהן בביאור שהיתה אבן ממש
שרצה לזרוק עליהן, דע כי מפני שהיה עוג גדול כח מאוד
וחסון כאלונים, עם היותו בא עם זכותו של אברהם, לדעתו
לא נמנע מהיותו מתעסק לבא עליהם בכחו הגדול, והיה מכין
אבן או אבנים גדולות לזרוק עליהם, מה שלא היה כן בכח
אחר משאר המין האנושי, ואמנם עיקר בטחונו בנצחונו היה
בזכות אברהם, לפי שכבר ראה שנצחו עמים שלא בטבע
ואשר עשה להם נסים רבים בקריעת ים סוף ושאר האותות
והמופתים, אלא בעוקרו ההר ההוא מהם, חזר להיות נלחם
עמהם בכח הזרוע, והרואה אותן אבנים גדולות, יכיר מהם
שמאיש חזק ואמיץ להיות בכחו לזרוק כאילו, לא היה מן
הראוי להנצל העם במלחמה ממנו, לולי שנעשה להם נס, ועל
כן הטעינו בראייתו ברכת הנס.@60
@70ואשר יגלה לך זה, הוא שתמצא להם בברייתא אבן
שרצה לזרוק עוג, ובסיפור הענין קראו ההר, ואילו היתה
האבן וההר דבר אחד היה להם לומר כאן וכאן אבן או כאן
וכאן הר, אלא שהם שני ענינים, האבן ששנוייה בברייתא היא
היתה אבן גדולה ממש, וההר רמז לאברהם עליו השלום כמו
שאמרתי.@60
@60
@20[נט, א] @65@30מאי זועות, אמר רב קטינא גוהא. רב
קטינא הוה שקיל ואזיל אפתחא דבי אובא טמיא,
גנח גוהא, אמר אי איכא דאמר להאי אובא טמיא,






@30גוהא טמיא האי גוהה דגנח מי הוה ידע, רמא ליה
קלא קטינא קטינא אמאי לא ידענא, בשעה
שהקב"ה זוכר את בניו ששרויים בצער בין אומות
העולם מוריד שתי דמעות בים הגדול והיינו גוהא.
אמר רב קטינא אובא טמיא כדיב ומליא כדיבין, אי
הכי גוהא גוהא מיבעי ליה, אין, גוהא גוהא עבדי
והא דלא אודי ליה כי היכי דלא ליטעו כולי עלמא
בתריה. רב קטינא דידה אמר כפיו סופק זה על זה,
שנאמר (יחזקאל כא, כב) גם אני אכה כפי אל כפי,
ר' נתן אמר אנחה מתאנח, שנאמר (שם ה, יג)
והניחותי חמתי בם והנחמתי, ורבנן אמרי בועט
ברקיע, שנאמר (ירמיה כח, ו) הידד כדורכים יענה,
רב אדא בר אהבה אמר דוחק את רגליו מתחת
כסא הכבוד, שנאמר (ישעיה סו, א) השמים כסאי
והארץ הדום וגו', ויש אומרים שואג בקולו
ומרעיש עולמו, שנאמר (ירמיה שם, ו) ה' ממרום
ישאג וממעון קדשו יתן קולו שאג ישאג על נוהו.@40 דע
שכל מה שאמרו בהגדה זו מהו דמעות, וסיפוק בידים,
ודחיקת הרגלים, ושאיגת הקול, כולם משלים הם להראות
הצער והדאגה על חורבן הבית וגלות העם, ומפרשים אנו
אותם כדרך המקראות שהביאו בהגדה, גם אני אכה כפי אל
כפי, השמים כסאי והארץ הדום רגלי, והניחותי חמתי, שאוג
ישאג וכו' וזולתם הנזכרים בענין כולם משלים ודמיונים
ולשכך את האוזן, ועל דרך זה באו כמה כתובים, כמו ואם לא
תשמעוה במסתרים תבכה נפשי (ירמיה יג, יז), בסופה וסערה
דרכו וענן אבק רגליו (נחום א, ג), רוכב על עב קל (ישעי' יט,
ו), המו מעי לו (ירמיה לא, כ), כי אש קדחה באפי (דברים
לב, כב), ישיש עליך אלקיך (ישעי' סב, ה) וכאלה רבים, וגם
החכמים אחזו דרך המקראות, וכן פירש רבינו האי גאון ז"ל,
וכן האריך בביאור ענינים אלו הגאון רבינו נסים ז"ל (כאן
בפרקין).@60
@70ואל יקשה בעיניך אמרם שהוא על חורבן הבית ותחשוב
כי הם זכרונם לברכה חושבים שקודם לחורבן וקודם בנין
הבית לא היתה גוהא ובחורבן הבית נתחדש ענין זה בעולם,
והלא בשמואל כתיב (שמואל א יב, יז) ויתן קולות ומטר,
ובמכות פרעה (שמות ט, כט) הקולות יחדלון, כי עולם
כמנהגו נוהג מששת ימי בראשית. רק כוונתם ז"ל כי בזמן
שהבית קיים והיו ישראל עושין רצונו יתברך היו גשמים
יורדים בעתם בנחת בלא זעף ובלי קולות וברקים המבהילים
הלבבות, כמו שאמר ר' יהושע בן לוי (לקמן) לא נבראו
רעמים אלא לפשוט עקמומיות שבלב שנאמר (קהלת ג, יד)
והאלקים עשה שיראו מלפניו, וכענין שהיה בימי שמואל
בשאלם מלך (שמואל א יב, יח), להורות להם כי רעתם רבה
ששאלו להם מלך, ומשנחרב הבית, ואפילו בזמן הבית
כשאין עושין רצונו יתברך הגשמים באים בזעף כדי להיות
סימן החמה והקצף בהן.@60
@70וכענין שאמרו בקשת, כי מן הידוע הקשת בענן דבר
טבעי יתיילד באויר הלח בסבת אור השמש, אבל מפני
ששמוהו השם יתברך לאות בענן אף על פי שיחטאו בני אדם
שיגיע עונשם לאבדם מן העולם ולמחותם במבול כאשר
הגיע להם בימי נח, לולי שהוא יתברך זוכר הברית, אמרו כי
בזמן שיש אנשים צדיקים ראויים להגין על דורם שלא היתה
הקשת נראה בימיהם, כמו שאמרו (כתובות עז, ב) בימי רבי
יהושע בן לוי לא נראתה הקשת לעולם. כך בזמן שהמקדש
קיים בהעשות שם רצונו יתברך לא היו הזוועות והקולות
המבהילים נשמעים, אבל בחורבן הבית שנוספו יגונות על
גרימת העונות ואבד כל חמדה וגילוי השכינה, אין לך זמן
שהגשמים יורדין שאין הקולות והברקים נראים ונשמעים, וזו
היא כוונתם ז"ל לא זולת זה.@60
@70ובשוב ה' יתברך שבות עמו ויבנה הבית, ישובו הדברים
להוויתן וירדו הגשמים בשעתן לרגל המלאכה, טל אורות
וגשמי ברכה, אמן וכן יהיה רצון.@60

הדרן עלך פרק הרואה
@60
@60
@15סליק מסכת ברכות בסייעתא דשמיא@60
 
