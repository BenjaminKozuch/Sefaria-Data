@60ומיהו אכתי קשיא לי הא דתנן בפרק השולח (לב, א) ואם משהגיע גט
לידה אינו יכול לבטל ואמרינן עלה בגמרא פשיטא לא צריכא דקא מהדר
עליה מעיקרא לבטוליה מהו דתימא תיגלי מילתא למפרע דבטולי בטליה קא
משמע לן, ואמאי לא חיישינן דילמא בטליה כיון דרגלים לדבר דהא מהדר
עליה מעיקרא לבטולי ועוד דהתם משמע דבעל קא מערער ואמר דבטליה דאי
לא מאי קאמר תיגלי מילתא למפרע דבטוליה בטליה דהא איהו אמר דלא
בטליה אנן אמרינן תיגלי מילתא דבטליה אלא ודאי בשערער עסקינן
ואפילו הכי לא חיישינן ומנסבינן לה. וכן נמי עובדא דגידול בר
רעילאי (לקמן לד, א) דשדר גיטא לדביתהו ואמרה ליה זיל השתא ופתח
איהו ואמר ברוך הטוב והמטיב ואמר אביי ברוך הטוב והמטיב לא בטיל
גיטא, אמאי התם נמי ליחוש שמא כיון שנתפייס בטל הגט בפירוש, ומיהו
בהא איכא למימר דגידול גופיה מודה דלא בטליה בפירוש אלא ברוך הטוב
והמטיב בלחוד הוא דקאמר וגלוי דעתא בלחוד הוא דאיכא ולא ביטול
מפורש ומשום הכי אמר אביי דלא מילתא היא, וכי אמרינן ליחוש שמא
פייס שמא יבא הבעל ויערער לומר שפייס קאמרינן אבל אם לאו משום חשש
ערעורו של בעל אנן לא חיישינן ואף על גב דמית ליה בעל הרי זה גט
פסול דכיון דמעיקרא פסלינן ליה משום ערעורו של בעל תו לא
מכשרינן ליה, דומיא דגיטין הבאין ממדינת הים דלא פסלינן לה כי לא
אמר להו בפ"נ אלא משום ערעורו של בעל ואפילו הכי לעולם פסול ואף
על גב דמית ליה בעל ולא ערער, אבל כשהבעל לפנינו ומגלה דעתו שרוצה
בביטולו ואינו מבטלו כעובדא דגידול בר רעילאי תו לא חיישינן לשמא
ביטל מדשמעינן ליה דאמר הכי ולא בטליה בפירוש, והיינו דכי אמר לה
נאמנת עלי לומר שלא פייסתי דלא חיישינן דכיון דהימנה תו לא אתי
ומערער. ומההוא (לד, א) דאמר חזו דאתאי ליכא לאקשויי, דהתם הא
איכא ידים מוכיחות דלא ביטלו דהא איהו לקיומי תנאיה בעי ולא
לבטוליה גיטיה בעי. וסמך לדבר מצאתי בפירושי רש"י ז"ל שכתב בפרק
מי שאחזו (עו, ב) שמא פייס כשהוא בא אצלה וכו' ולאחר זמן אתי בעל
ומערער ואמר פייסתי עד כאן. והאי נמי (לד, א) דאמר להו רב יהודה
לסהדי אתיבו קירא באודניכו לא קשיא לי, דרב יהודה כרשב"ג סבירא
ליה דאמר (לג, א) בטלו אינו מבוטל כמו שפירשתי במקומו בסייעתא דשמיא. ומכל מקום ההיא דריש השולח קשיא, דמשמע דבעל עצמו מערער
דבטליה מעיקרא ואפילו הכי לא חיישינן ליה, ושמא נאמר דהתם כיון
דרהיט בתריה דשליח חזקה לא בטליה דאם כן תרתי למה לי לבטולי דלאו
באפיה דשליח והדר לאהדורי ומרהט בתריה לבטולי הא ודאי מדרהיט
בתריה דשליח שמע מינה דמעיקרא לא בטליה, וצריך עיון.@10
@60ובתוספות ראיתי שהאריכו בפירוקי קושיות אלו ולא נתישבו לי
הענינים וזה לשונם: חיישינן שמא פייס, אין להקשות על זה מגיטין
הבאים ממדינת הים דלא חיישינן שמא פייס, דהכא הוא דחיישינן טפי
שעדיין לא נחתם, אבל קשה מההיא דלקמן בפרק כל הגט (כט, ב) ההוא
דשדר גיטא לדביתהו ואמר ליה לשליח לא תתביה עד תלתין יומין וכו'
ופריך עלה וליחוש שמא פייס ומשני דארוסה הות, וכן אההיא (עו, ב)
דאם לא באתי מכאן עד י"ב חדש וכן אההיא דהרי זה גיטך כל זמן
שאעבור מנגד פניך שלשים יום ומוקמינן הנך תרתי באומר נאמנת עלי
שלא באתי, ופירש בקונטרס בפרק כל הגט (שם) דאין זה דומה לשולח גט
ממדינת הים ואינו קובע זמן לשהותו בידו דהתם ליכא למיחש שמא פייס
דמימר אמר הבעל השליח קדמני וכבר הגיע גט לידה ולא עקר נפשיה
מספיקא, ואכתי קשה מהמשליש גט לאשתו דלעיל ואמר לו אל תתנהו לה
אלא לאחר ג' חדשים ולא פריך עלה וליחוש שמא פייס ושמא יש לחלק שם
משום דנקטו שלשה חדשים התלויים בהבחנה ולא קבע הזמן כדי לפייס. עד
כאן לשונם.@10
@60וזה הענין כדרך פירושו של רש"י ז"ל שפירש שמא פייס ובא עליה,
אבל כבר כתבנו למעלה שזה קשה ואינו אלא שמא פייס וביטל, ואם כן
אפילו כי לא עקר נפשיה מאי הוי דילמא בדוכתיה עבד בית דין ובטליה
וכדתנן (לב, א) בראשונה היה עושה בית דין ומבטלו, ואפילו לאחר
שהתקין רשב"ג שלא יהו עושין כן מפני תקנת ממזרים הא קיימא לן כרבי
דאמר (לג, א) בטלו מבוטל וכן פסק רבא כותיה לקמן בפרק השולח.
ורבינו תם ז"ל היה אומר דהיינו טעמא דלא חיישינן בהמשליש שמא פייס
דכיון שהוא בעיר ואינו הולך משם מסתמא מחמת קטטה שביניהם מגרשה
ואין מתכוין לטובתה שלא תהא עגונה הלכך אמרינן דאותו זמן שקבע לא
נתכוין אלא לצערה ולא להתפייס דלא שכיח דמפייס אחר שנכתב הגט
ונחתם מתוך איבה, ואפילו לריש לקיש דחייש הכא שמא פייס קודם חתימה
רגיל להתפייס יותר, ועוד דאיכא רגלים לדבר שאינו רוצה לסיים את
הגט ולחותמו עד עשרה ימים, ואפילו אמר לעדים לחתום לאלתר אם ירצו
והם לא חתמוהו עד עשרה ימים לא מפרסמא מילתא כל כך ולא איתרע
קטטייהו כמו היכא דכבר חתמו העדים בגט מחמת הקטטה ומזומן יותר
לינתן וכשחוזרין ומתפייסין מרגישין הכל כשישקוט ריבם אבל כל זמן
שלא חתמו לית ליה קלא למילתא כל כך וחייש ריש לקיש טפי שמא פייס.
ובהנך דלקמן שאינו אצלה תדיר בעיר סתמא לטובתה מתכוין שלא תשב
כעגונה ולכך קובע זמן שמא יבוא בתוך כך ויתפייס ואי מפייס נמי לית
ליה קלא למילתא, ואפילו רבי יוחנן דהכא מודה התם דמסתמא רבא דכל
הגט כרבי יוחנן סבירא ליה ומשמע התם דבנשואה הוה חיישינן שמא
פייס. וגם זה אינו מתחוור, דאכתי קשה גיטין הבאין ממדינת הים
דלטובתה מתכוין ניחוש שמא פייס וביטל במקומו.@10
@70אמר לעשרה כתבו גט לאשתי אמר ר' יוחנן שנים משום עדים וכולן
משום תנאי ור"ש בן לקיש אמר כולן משום עדים.@40 ואסיקנא כגון דאמר
להו כולכם כתובו ואיכא בינייהו כגון דחתמי תרי מינייהו ביומיה
ואינך מכאן עוד עשרת ימים מאן דאמר משום תנאי כשר ומאן דאמר משום
עדים פסול דהוה ליה מוקדם, וקיימא לן כרבי יוחנן דאמר תרי משום
עדים ואינך משום תנאי ומקיים תנאיה ואזיל, וכן פסק הרמב"ם ז"ל
פ"ט, וכן נראה לכאורה מדאמרינן בגמרא להדיא ולחתום בתחלה קרוב או
פסול אמרי לה כשר ואמרי לה פסול אמרי לה כשר דתנאי הוא אלמא הלכתא
כמאן דאמר משום תנאי, ואף על גב דריב"ל קאי כותיה דריש לקיש
כדאמרינן בסמוך והאמר רבי יוחנן שנים משום עדים וכולם משום תנאי
ומשני בההיא כרשב"ל סבירא ליה אפילו הכי מדאמרינן תנאי הוא להדיא
כרבי יוחנן שמע מינה כותיה עבדינן. אבל הבה"ג כתב דברי ריב"ל דאמר
כדאי הוא רבי שמעון לסמוך עליו בשעת הדחק ולא כתב חלוקתן של רבי
יוחנן וריש לקיש, משמע דסבירא ליה דדוקא בשעת הדחק כלומר שנשאת בו
וכרבי שמעון דמתניתין דמכשר נכתב ביום ונחתם בלילה הא לאו הכי
פסול וכרשב"ל דאמר כולן משום עדים.@10
@70ולחתום בתחלה קרוב או פסול אמרי לה כשר ואמרי לה פסול אמרי לה
כשר דתנאי הוא אמרי לה פסול אתי לאיחלופי בשאר שטרות דעלמא.@40
כלומר שיבואו להכשיר קרוב או פסול בשאר עדיות דעלמא. תימה דהכא
משמע דשטר שחתמו עליו ארבעה או חמשה עדים ושנים הראשונים או אחד
מהן קרוב או פסול שאין מקיימין את השטר מן השאר, ובבבא בתרא (קסב,
ב) תניא הרחיק את העדים מן השטר שני שיטין פסול פחות מיכן כשר,
היו ארבעה עדים חתומין על השטר ונמצאו הראשונים קרובים או פסולין
מתקיים העדות בשאר, ואמרינן התם מסייע ליה לחזקי' דאמר חזקי'
מלאוהו בקרובים כשר, ובתוספתא דמכלתין תניא בפרק בתרא (פ"ז, ה"י)
גט שחתמו עליו חמשה עדים ונמצאו שלשה עדים הראשונים קרובין או
פסולין תתקיים עדות בשאר עדים, ותירץ ר"י ז"ל דבתחלה דהכא היינו
שחתמו הקרובים קודם שחתמו האחרים כל עיקר דהשתא איכא משום איחלופי
דמאן דחזי סבר דמאן דחתים קודם הוי עיקר העדות ואתי לאיחלופי
ולאכשורי קרובים או פסולין לעדות דעלמא, אבל התם שחתמו הכשרים
תחלה אף על פי שחתמו הקרובים אחר כך למעלה לית בה כלום ובכי הא לא
אמרינן דהוו העליונים עיקר העדות דודאי ידעו דלמילוי אויר החתימום
או לכבוד בעלמא והילכך בין שחתמו למעלה או למטה תתקיים עדות בשאר,
וכן היה סבור תחלה רבינו תם ז"ל והא דקתני בברייתא ונמצאו
הראשונים קרובים או פסולין רבותא קאמר דאפילו הראשונים דנראין
כעיקר העדות אפילו הכי תתקיים עדות בשאר.@10
@60ומיהו קשה, דלפי פירוש זה ארבעה או חמשה החתומין על השטר אין
העדות קיימת עד שיתקיימו כלן דדילמא מקצתן קרובים או פסולין
ולמילויי חתמו או לכבוד בעלמא ולא ידעינן אי בתחלה או באמצע או
בסוף, וכי תימא דלהכי לא חיישינן הא כיון דלא קביע להו מקום
צריכין אנו למיחש או שלא נכשיר להחתים עליו לעולם קרוב או פסול
גזרה שמא יקיימו מן הקרובים, וכדאמרינן בשילהי הזורק (פא, ב) גבי
גט מקושר לא הכשירו בו אלא עד אחד קרוב בלבד אבל תרי לא דילמא אתי
לקיומיה בתרי קרובים וחד כשר, ואי אפשר לומר כן שאין העדות
מתקיימת עד שיתקיימו כלן מדאמרינן בגט פשוט (ב"ב קסג, א) גבי
הרחיק העדים מן השטר שטה אחת כשר לא שאנו אלא בין העדים לכתב אבל
בין העדים לאשרתא אפילו שטה אחת פסול, ואקשינן בין העדים לכתב נמי
דילמא כתב הוא ועדיו בשטה אחת ואמינא לרבות בעדים הוא דבעי כלומר
ומקיימו מן העדים שלמטה, ומשני קסבר כל כי האי גוונא אין מקיימין
אותו מן העדים שלמטה אלא מן העדים שלמעלה, אלמא משמע מדקא מקשה
ואזיל ואמינא לרבות בעדים הוא דבעי דבשאר שטרות לא בעינן שיתקיימו
כלן אלא שנים מהן סגי ומדפרקינן נמי כל כי האי גוונא אין מקיימין
אותו מן העדים שלמטה אלא מן העדים שלמעלה משמע דבכי האי גוונא אין
מקיימין אותו מן העדים שלמטה לבדן הא בעלמא מקיימין מן השנים
האחרונים לבדן, על כן חזר בו רבינו תם ז"ל ואמר דדוקא בשחתמו בראש
הוא שהכשירו בו בברייתא קרובים או פסולין לפי שבמלוי ההרחק או
לכבוד בעלמא דרך העולם להחתימם שם וכדגרסינן ברוב הספרים בברייתא
ונמצאו הראשונים קרובים או פסולין דמשמע דוקא הראשונים, וכן הוא
גירסת ר"ח זצ"ל, וכן דעת הרב בה"ג דאין מכשירין את הקרובים אלא
בתחלה אבל בסוף לא, והילכך כל שעדיו חמשה וארבעה אין מקיימין אותו
מן הראשונים אלא מן האחרונים כדמשמע נמי התם בגט פשוט דאמרינן
קסבר כל כי האי גוונא אין מקיימין מן העדים שלמטה אלא מן העדים
שלמעלה משמע הא בעלמא הוי איפכא, והאי בתחלה דאמרינן הכא היינו
שחתם בראש וקודם שחתמו הכשרים כמו שכתבנו.@10
@20[יט, ב] הא דאמרינן:@70 ושאין יודעין לקרות קוראין בפניהם
וחותמין.@40 איכא דמקשו בה דעד מפי עד הוא, ותירץ ר"י ז"ל דלא
חשיבי עד מפי עד כיון דלא מסהדי אעיקרא דמילתא אלא דאמרי שכך כתוב
בשטר, ומיהו מסתבר ליה דבעינן שנים אי נמי חד דמסתפו מיניה כספרי
דיינא ורב נחמן. ואיכא מאן דאמר דהכא במכירין קצת אלא שגופן
האותיות משונין קצת ואין יכולין לקרות אלא בדוחק וכי הא דאמרינן
בסמוך רב יהודה הוה מצטער וקרי, ונראה דהכא שאני דגילוי מלתא
בעלמא הוא וגט רמי וקאי קמן ועביד לאיגלויי על ידי אחרים ובכי הא
מסתפו ולא משקרי וגלויי מילתא לא קרינן ליה עדות, וכההיא
דאשתמודענוהי דאחוהי דמיתנא הוא במסכת יבמות (לט, ב). וכתב הרמב"ם
ז"ל קוראין לפניהם וחותמין והוא שיכירו לשון הגט.@10
@70אמר רבא הלכתא כרשב"ג ורב גמדא משמיה דרבא אמר אין הלכה
כרשב"ג.@40 ואוקימנא אקרייה. פירש רש"י ז"ל דהא דרב גמדא הוא
דתרגימנא אקרייה לומר שאם יודעין לחתום אף על פי שאין יודעין
לקרות שפיר דמי וקרו קמייהו וחתמי כרבנן ודרב כהנא בשאין יודעין
לחתום דגבי חתימה אמרינן לדרב כהנא לעיל, וכן דעת בה"ג ז"ל דרב
גמדא אקרייה ודרב כהנא אחתימה, והיינו דרבי אלעזר קרו קמיה וחתים,
ורב נחמן קרו קמיה וחתים ואף על גב דאמרי ודוקא רב נחמן וספרי
דייני אבל רב נחמן ושאר ספרי שאר אינשי וספרי דייני לא, משום
דבממונא חששו דילמא משקר ועוד דקרו קמיה אינשי דמסתפו מיניה לא
סמיך עלייהו. והא דאמרינן בסמוך גבי שטרא פרסאי דכי הוה אתיא
לקמיה דרב פפא הוה מקרי ליה לשני נכרים זה שלא בפני זה ומגבי ביה,
דין מעדות שאני.@10
@60אבל ר"ח זצ"ל פירש בהפך, דהא דרב כהנא אקרייה ודרב גמדא אחתימה,
וזה קשה חדא דרב כהנא אחתימה איתמרא לעיל כדפירש רש"י ז"ל, ועוד
דלעיל באידך פירקין (ט, ב) אמרינן לרבי מאיר מנינא למעוטי מאי
למעוטי הא דתניא עדים שאין יודעין לחתום מקרעין להן נייר חלק
וממלאין את הקרעים דיו אמר רשב"ג במה דברים אמורי בגטי נשים אבל
בשחרורי עבדים ושאר כל השטרות אם יודעין לקרות ולחתום חותמין ואם
לאו אין חותמין, ואם איתא דקרייה הוא דפסלינן בשאר שטרות לא הוה
ליה לאתויי ברייתא כצורתה דמשמע דמאי דאיתמר בברייתא בהדיא בגט
הוא דממעטינן משחרורי עבדים, ואם כדברי ר"ח זצ"ל הוה ליה למישקל
ולמיטרח בשקלא וטריא דהכא קרייה מאן דכר שמיה חסורי מיחסרא והכי
קתני ושאין יודעין לקרות קוראין בפניהם וחותמין רשב"ג אומר וכו',
אלא ודאי משמע לכאורה דחתימה הוא דממעטינן.@10
@60נמצא עכשיו לפי הרב בעל ההלכות ורש"י ז"ל דחתימה לא שרינן בשאר
שטרות אלא בגיטי נשים לבד ואי מסרטי להו וחתמי מנגדינן להו כרב
כהנא. ומיהו אם חתמו איכא מאן דאמר דפסלינן לשטרא דשטרא חספא
בעלמא הוא כמי שאין עליו עדים כלל ואפילו מסריה ניהליה באפי עדי
מסירה נראה דפסלינן ליה דהוה ליה כמזוייף מתוכו ומודה רבי אלעזר
במזוייף מתוכו שהוא פסול, ואיכא מאן דאמר מדאמרינן נגדיה רב כהנא
ולא קאמר נגדיה ופסיל ליה לשטרא שמע מינה דשטר כשר הוא וכדאמרינן
בעלמא (קידושין יב, ב) רב מנגיד אמאן דמקדש בביאה נגודי מנגיד ליה
וקדושיו קדושין, וכן הדעת נוטה דכיון דבגיטין שרינן להו חתימתן
חתימה היא וכיון שכן בדיעבד בשאר שטרות אמאי פסלינן ליה לשטרא.@10
@60
@70אמר שמואל נתן לה נייר חלק ואמר לה הרי זה גיטיך כשר חיישינן
שמא במי מילין כתבו.@40 ואקשינן עלה מדתניא הרי זה גיטיך ונטלתו
וזרקתו לים או לאור וחזר ואמר לה שטר פסים הוא לא כל הימנו לאוסרה
וטעמא דאיכא כתב הא ליכא כתב לא, ושנינן כי קאמר שמואל נמי
דבדקינן ליה במיא דנרא אי פליט פליט ואי לא פליט לאו כלום הוא,
ואקשינן תו ודילמא השתא הוא דפליט ומעיקרא כי יהבינן ניהליה נבלע
היה הכתב בתוך הנייר ואינו כתב ואסיקנא שמואל נמי חיישינן קאמר.
כלומר ספק מגורשת היא ופסולה מן הכהונה. וכתבו בתוספות דהשתא
דאסיקנא שמואל נמי חיישינן קאמר תו לא צריכינן לאוקמה בדבדקיניה
דכי לא בדקיניה נמי איכא למיחש ומיהו אי בדקיניה ולא פליט ודאי לא
כלום הוא. ותמיהא לי דאם כן הוה ליה למימר אלא שמואל חיישינן
קאמר, אלא ודאי לכאורה משמע דאשנוייא קמא סמכינן לומר דכיון דליכא
כתב אפילו מיחוש לא חיישינן עד דבדקינן ליה ופליט וכי פליט נמי
אינה מגורשת ודאית אלא ספק מגורשת ופסולה מן הכהונה. ואי קשיא לך
הא דאמרינן לקמן גבי האי דעאל לבי כנישתא ושקל ספר תורה ויהביה
לאיתתיה אמר רב הונא למאי ניחוש לה אי משום מי מילין
אין מי מילין על גבי מי מילין, ואם איתא דלא חיישינן ליה כלל עד
דבדקינן ליה מאי איריא משום דאין מי מילין על גבי מי מילין תיפוק
ליה דלא בדקיניה ולא פליט, הא ליתא דהיא היא והכי קאמר אי משום מי
מילין ונבדקיה אי פליט או לא לא איפשר למבדקיה דאין מי מילין על
גבי מי מילין ואינו ניכר וכיון שכן אפילו אי כתיב במי מילין לאו
כלום הוא דלאו כתיבה היא.@10
@70אמר אמימר משמיה דרב דימי מנהרדעי הני בי תרי דיהבי גיטא קמייהו
צריכי למקרייה.@40 ואקשינן עלה מדתניא הרי זה גיטך נטלתו וזרקתו
לים או לאור או לכל דבר האבד וחזר ואמר שטר פסים הוא מגורשת ולא
כל הימנו לאוסרה ואי אמרת צריכי למקרייה לבתר דקריוה מי מצי אמר
לה הכי לא צריכא לבתר דקריוה עיילי לבי ידיה ואפקה מהו דתימא
חלופי חלפיה קא משמע לן. וההיא דשמואל דנתן לה נייר חלק הא אסיקנא
שמואל חיישינן קאמר, והכא נמי אף על גב דלא קריוה חיישינן לה
ופסלה מן הכהונה. ולפי מה שפירשתי דשמואל דוקא בדבדקיה ופליט ההיא
נמי איכא למימר דבדקיניה ופליט וכיון דקריוה לבסוף כשר אלא
דחיישינן דילמא השתא הוא דפליט ואינה אלא ספק מגורשת, ומדלא
פרקינן הא לכתחילה הא דיעבד משמע דאפילו בדיעבד אינה מגורשת עד
דקריוה תחילה או בסוף ומהא נמי דפרקינן דעייליה לבי ידיה ואפקיה
דלא חיישינן דילמא חלפיה משמע נמי דאף על גב דלא קריוה לבסוף
מגורשת ודאית ואין חוששין לה שמא החליף. ומיהו אי עייליה לבי ידיה
צריכין למיקרייה לכתחילה קודם שיתנו לה אבל אם זרקתו לים או לאור
מגורשת, וכן כתב הרמב"ם ז"ל, והא דתנן לקמן (פ, א) כתב גט לאיש
ושובר לאשה וטעה ונתן גט לאשה ושובר לאיש ולאחר זמן הרי גט יוצא
מתחת ידי האיש ושובר מיד האשה תצא מזה ומזה ודייקינן עלה ביבמות
פרק האשה רבה (צא, ב) אמאי מאי הוה לה למעבד ומשני איבעי לה
לאקרויי לגיטא, דמשמע מינה דנשאת היא עד שלא קראוהו התם הכי קאמר
דקריוה תחילה ביד הסופר ואחר כך עייליה לבי ידיה סופר וטעה והחליף
ואפילו הכי כיון דאיפשר לה בלא טורח לקרותו ולצאת ידי ספק ולא
חששה לכך קנס קנסו עליה ואמרו תצא מזה ומזה, וכדאמרינן התם גבי
הכונס את יבמתו והלכה צרתה ונשאתה לאחר ונמצאת זו אילונית תצא מזה
ומזה וכן כל עריות שאמרו צרותיהן מותרות הלכו ונשאו ונמצאו אלו
אילוניות תצא מזה ומזה ומפרש התם דקנסינן לה משום דאיבעי לה
לאימתוני, אבל מכל מקום לכתחילה אינה אסורה לינשא עד שיקראוהו אחר
נתינה ואפילו עייליה לבי ידיה וכל שכן אי לא עייליה לבי ידיה
דכיון דקראוהו תחילה אינה צריכה להקרותו לבסוף, אבל ר"י ז"ל היה
נוהג להקרותו קודם נתינה ואחר נתינה קודם נתינה מהא דהכא ואחר
נתינה מההיא דהאשה רבה אלא דההיא איכא לאוקמה בדעייליה לבי ידיה
הא לאו הכי שוב אינה צריכה.@10
@70ההוא גברא דזרק גיטא לדביתהו לביני דני אשתכח מזוזתא אמר רב
נחמן מזוזתא ביני דני מאי בעי.@40 כלומר אלא ודאי מימר אמרינן
דהיינו הוא דזרק לה איהו ואפילו ריח הגט אין בו. אבל תרתי ותלת
לא, מדהא הוי הוי נמי הא וגיטא אימר עכברים שקלוה, והויא ליה ספק
מגורשת, אבל מגורשת ודאית לא הויא דהא אימר קא אמרינן, וכן כתבה
הרמב"ם ז"ל. והשתא דאתינן להכי נראה דדוקא בשלא קראוהו תחלה אבל
קראוהו תחלה ועייליה לבי ידיה ואפקיה וזרקו לה מגורשת ודאית דהא
אמרינן דלחלופי לא חיישינן אלא ודאי עכברים גררוהו ואפילו לא
אישתכח אלא חדא מגורשת, ואיכא למימר דאפילו קראוהו נמי ספק מגורשת
הויא, ואי לא משתכח אלא מזוזה חדא אפילו ריח הגט אין בו דלא דמי
לזרקתו לים או לאור דהכא שאני דאשתכח מזוזתא התם ורגלים לדבר
דמזוזתא מאי בעיא הכא וטפי גרע כי אשתכח התם מזוזתא מדלא אשתכח לא
מזוזתא ולא גיטא. אלא דסיפא מוכחת כלשון הראשון שכתבנו דהא כי
משתכחן תרי ותלת מזוזתא כי היכי דהויא חדא הכא בעל כרחין הכי נמי
איפשר דהוו כולהון ואימר עכברים שקלוהו ורגלים לדבר ליכא ודמי
לזרקתו לים דמגורשת ודאית, אלא ודאי מדלא מחזקינן לה הכא במגורשת
ודאית שמע מינה דבלא קראוהו תחילה קא מיירי. כנ"ל.@10
@70ההוא גברא דעאל לבי כנישתא שקל ספר תורה יהביה וכו' וכי תימא
ניחוש דילמא אקדים ויהב ליה זוזא לספרא והא בעינן שמו ושמה.@40
תימה לענין מה קאמר רב יוסף אי למגורשת ודאית אבל ספק מגורשת קא
הויא, מאי שנא לפי שאין מי מילין על גבי מי מילין תיפוק ליה דלא
קראוהו ואפילו הוי על הנייר לא הויא מגורשת ודאית ואף על גב
דבדקיניה ופליט וכדאמרינן לעיל חיישינן קאמר וטעמא דמילתא משום
דילמא השתא הוא דפליט, ואי לענין לפסלה מן הכהונה מאי קא מקשי והא
בעינן שמו ושמה דהא לקמן בריש פרק כל הגט (כד, ב) קאמר שמואל דכל
גיטין דמתניתין דהתם פסולין ופוסלין מן הכהונה ואפילו ראשון
דהיינו גט שנכתב שלא לשום אשה, ותירצו בתוספות דשאני התם דכתיב
כעין גט ואין מחוסר אלא לשמה אבל כריתות דספר תורה דלא הוי כעין
גט כלל אפילו ריח הגט אין בו. ולא ידענא מאי קושיא דהתם הא
איפליגו בה רב ושמואל וזעירי ורבי יוחנן וקיימא לן כמאן דאמר התם
דכלן אין פוסלין חוץ מן האחרון דהיינו מי שיש לו שתי נשים
ושמותיהן שוין ואמר ללבלר כתוב לאיזו מהן שארצה אגרש בו פסול לגרש
בו וכן פסק הרב אלפסי ז"ל וכיון שכן הכא איכא למימר דלפוסלה מן
הכהונה ואפילו הכי בעיא שמו ושמה.@10
@20[כ, א] הא ד@70אמר רב חסדא גט שכתבו שלא לשמה והעביר עליו
קולמוס לשמה באנו למחלוקת רבי יהודה ורבנן.@40 דאלמא לרבי יהודה
אליבא דרב חסדא גטו כשר וכתב העליון הוי כתב, וכל שכן לרב אחא בר
יעקב דדחי ואמר דכולי עלמא גבי גט כתב העליון כתב ובכתיבת השם הוא
דאיפליגו וטעמייהו דרבנן דפסלי משום דכתיב זה אלי ואנוהו. קשיא
לן והא אסיקנא לעיל (יט, א) בדיו על גבי דיו וסיקרא על גבי סיקרא
אפילו לענין שבת אינו חייב דכתב העליון אינו כתב וכל שכן לענין
גיטין דאפילו דיו על גבי סיקרא דלענין שבת חייב אסק' רבי יוחנן
דלענין גיטין לא הוי כתב דבשביל שאנו מדמין לא נעשה מעשה כל שכן
דיו על גבי דיו, וההיא דלעיל משמע דלכולי עלמא קאמרינן מדלא
אמרינן בה באנו למחלוקת רבי יהודה ורבנן כי הכא, ואפילו תמצי לומר
דלרבנן קאמרינן מכל מקום תיקשי לן לרב אחא בר יעקב, ויש לומר דהכא
שמתחלה לא היה לשמה ועכשיו נתחדשה בו כונה לשמה הוי כתב דומיא
דנתכוון לכתוב יהודה ולא הטיל בו דלת אבל לעיל דמעיקרא נמי לשמה
כתביה השתא נמי מה אוסיף ביה כתב העליון בזה אינו כתב. ואם תאמר
והא משמע בשבת פרק הבונה (קד, ב) דרבי יהודה אפילו בכל כתב על גבי
כתב ואפילו לא נתחדש בו שום כוונה חשיב ליה כתב דתנן התם כתב על
גבי כתב פטור ואמרינן עלה בגמרא מתניתין דלא כרבי יהודה דתניא הרי
שהיה צריך לכתוב את השם וכו', ואם איתא רבי יהודה נמי היא דעד כאן
לא קאמר רבי יהודה אלא בשנתחדשה בו כונה, ותירצו בתוספות דמתניתין
סתמא קתני כתב על גבי כתב פטור דמשמע בכל ענין ואפילו נתחדשה בו
כוונה.@10
@70ולענין פסק הלכה: כתב ר"ח ז"ל כיון דלא אמורה בהדיא לא כשר ולא
פסול חיישינן ליה. אבל הרמב"ם ז"ל כתב דאינו גט לומר שאין חוששין
לו ולא פסלה מן הכהונה. ונראין דברי ר"ח ז"ל דהא לדברי רב אחא גט
כשר לכולי עלמא ואף על גב דלקולא לא עבדינן כוותיה לחומרא מיהא
לחוש חוששין לו. ושמא הזקיקו לרב ז"ל לומר כן מפני שבמקומה בפרק
הבונה בשבת (שם) גבי מתניתין דקתני כתב על גבי כתב פטור אמר עלה
רב חסדא מתניתין דלא כרבי יהודה דתניא הרי שהיה צריך לכתוב את השם
וכו' ולא איתמר התם הא פלוגתא דפליג עליה רב אחא דאלמא הא דרב
חסדא עיקר ודרב אחא דחייה בעלמא הוא. ואיכא למידק לרב חסדא דאמר
דלרבנן לא הוי כתב למאי קאמרי ליה אין זה השם מן המובחר דמשמע מן
המובחר אינו הא כתב מיהא מעליא הוי ומצאתי בירושלמי בפרק הבונה
(הלכה ה') שהקשו כן ופריקו בשיטתו והושיבוהו בשטתך שאתה אומר כתב
הוא אף הוא אינו מן המובחר. עד כאן.@10
@20[כ, ב]@30 כדינרי זהב ולא כדינרי זהב דאילו התם מגואי ומיחרץ
חריץ והכא מאבראי.@40 והא דאמרינן לעיל כדינרי זהב ולא כדינרי זהב
דאלו התם תוכות והכא ירכות מהאי טעמא הוא דהתם מגואי והכא מאבראי,
וכן פירש רש"י ורבינו חננאל ז"ל, אלא דלעיל דבעיא למידק מיניה דחק
תוכות הוי כתיבה אהדר ליה דהתם חק תוכות והכא חק ירכות אבל הכא
דכולהו מודו דחק ירכות בעינן לא הוה מצ לאהדורי בההוא לישנא
דרבינא נמי הכין סבירא ליה דחקיקת תוכות לא כתיבה היא אלא דמסבר
סבר דרושמא כגופי מיכנף וחק ירכות היא משום הכי איצטריך לפרושי לה
בהדיא דהתם מגואי והכא מאבראי.@10
ירושלמי (הלכה ג'):@70 וכתב ולא המטיף רבי יוחנן בר שלום ורבי
מתניה חד אמר בשלא ערב את הנקודות וחרנה אמר אפילו ערב את הנקודות
וכתב ולא השופך.@40 ואיתא נמי במסכת שבת פרק הבונה ופירשו בירושלמי (הכא ושם ה"ד): השופך אמר רבי חייא בר אבא אילין בני מדינתא
ערימין סגיאין כד חד מנהון בעי משלחה מילה כתב במי סטריקין לחבריה
והוא כתב ליה במי מילין הוא שפך דיו שאין [פי' עפץ בחלוף א' בע'] והוא קולט מקום הכתב. ותוב גרסינן בירושלמי (הלכה ג): הקורע על
העור כתבנית כתב כשר הרושם על העור כתבנית כתב פסול. ובתוספתא
נאמר דברים בהפך הקורע פסול הרושם כשר, ואיפשר שהוא כטעות ידי
סופר אלא שמצאתיה כן בתוספתא שבת פרק הבונה כמו שהיא שנויה כאן.
ומן התימה שהרמב"ם ז"ל כתב וערבן שניהם וכתב הקורע על העור וכן
הרושם על העור כעין כתב כשר.@10
@70אמר ליה נתקבלה גיטה ונתקבלה כתובתה.@40 תמיהא לי היאך איפשר
לומר כן דכיון דנותן לה גופו של טס לכתובתה הוה ליה פורח באויר
וכקושייה דרבא, ונ"ל דכיון דאמר לה הכי והיא קבלתו הוה ליה כאומר
לה התקבלי גיטיך ומחלי כתובתיך, וכענין שאמרו בפרק קמא דקידושין
(יג, א) כנסי סלע זה שאני חייב ליכי וחזר ואמר לה התקדשי לי בו
מקודשת וכפי שפירשתי שם דמחלה חובה ואינה חזרה וגובה ממנו.@10
@70בעי רב פפא בין תיבה לתיבה בין שיטה לשיטה מהו.@40 ראיתי מקצת
מפרשים דמשום דמשייר לה בגויה קא בעי לה ומשום כרות גיטא. והא
דבעי בין שיטה לשיטה בין תיבה לתיבה פירש ר"ח ז"ל דאו או קאמר או
בין שיטה לשיטה או בין תיבה לתיבה, ולדבריו הא דאמר רבא תיפוק ליה
דספר אחד קאמר רחמנא ולא שנים ושלשה ספרים על דרך פשוט מינה חדא
קאמר דפסול דהיינו בין שיטה לשיטה אבל בין תיבה לתיבה אכתי ספר
אחד הוא ופריק לא צריכה דמערי, אבל מפירוש רש"י ז"ל נראה שהוא
מפרשה ששייר בין שיטה לשיטה ובין תיבה לתיבה וכי משני לא צריכה
דמערי אכולהו קאי ואילו אבין תיבה לתיבה דמערי בגג האותיות. ודקדק
מכאן ריב"ם ז"ל דכתב הגט אין צריכה שיהא גויל מקיף את האות, ור"י
ז"ל דחה דדילמא לאו מערי שנוגעות זו לזו קאמר אלא כגון שנכנס צואר
הלמ"ד בתוך חלל החי"ת שבשטה של מעלה ממנה או רגל הקו"ף בתוך חלל
הטי"ת והעי"ן שבשטה שלמטה ממנה קאמר אבל אין נוגעת בחברתה כמלא
נימא, וזה על דרך פירושו של ר"ח ז"ל שכתבתי. אבל לפי פירושו של
רש"י ז"ל כדברי ריב"ם ז"ל מכרעא. ומיהו אף ר"י ז"ל מודה בכך לענין
דינא דהא דבעינן בספר תורה גויל מקיף היינו משום דכתיב וכתבתם
בעינן כתיבה תמה בספר ובדיו (מנחות לד, א) אבל בגט הא תנן (לעיל
יט, א) בכל כותבין בסם ובסיקרא ובכל כותבין ואפילו על עלה של זית
הילכך אפילו מערי נמי כשר.@10
@70ותיפוק ליה דכתב שיכול להזדייף הוא.@40 כלומר ואפילו לרבי אלעזר
דמכשר בכותב על הדפתרא ועל נייר מחוק (לקמן כא, ב) הני מילי
בדאיכא קמן עדי מסירה אבל כי ליתנהו קמן אין מקיימין אותו מן
העדים שבו דלא עדיפי עדי חתימה לרבי אלעזר מרבי מאיר.@60